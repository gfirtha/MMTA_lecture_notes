Az előző fejezet bemutatta az emberi látás képi reprodukció szempontjából legfontosabb tulajdonságait és részletesen tárgyalta a fény- és színmérés alapjait, bevezetve a világosság fogalmát és a CIE XYZ színteret.
Ez a fejezet ezekre az ismeretekre építve bemutatja a színes képpontok videótechnikában alkalmazott analóg és digitális reprezentációs módját.

\vspace{3mm}
Videótechnika szempontjából az XYZ színteret ritkán alkalmazzák képpontok színkoordinátáinak tárolására, kivétel ez alól a \href{https://en.wikipedia.org/wiki/Digital_Cinema_Package}{digitális mozi} és mozifilm-archiválási alkalmazások\footnote{Ennek oka, hogy egyrészt reprodukcióra közvetlenül nem használható, hiszen az XYZ alapszínek nem valós színek (az X,Y,Z bázisvektorok helyén nem található látható szín), másrészt a teljes látható színek tartománya igen nagy bitmélységet igényel, ráadásul feleslegesen:
Az XYZ tér pozitív térnyolcadát a látható színek csak részben töltik ki (sok olyan kód lenne, amihez nem tartozik látható szín), ráadásul a ezen belül is a megjelenítők a látható színeknek csak egy részét képesek reprodukálni.}.
Ugyanakkor az XYZ tér lehetővé teszi a különböző megjelenítők és kamerák által reprodukálható színek halmazának egyszerű vizsgálatát, valamint az ezen eszközök színterei közti átjárást.
A következő szakasz ezeket a konkrét videóeszközökre jellemző, ún. \textbf{eszközfüggő színtereket} mutatja be.

\section{Eszközfüggő RGB színterek}

Az előző fejezetben láthattuk, hogy az emberi látás trikromatikus jellegének, valamint linearitásának (illetve az egyszerű lineáris modelljének) köszönhetően a látható színek egy lineáris 3D vektortérben ábrázolhatóak, amelyben a vektorok összegzési szabálya érvényes: 
Két tetszőleges szín keverékéből származó eredő színinger meghatározható a két színbe mutató helyvektorok összegeként (függetlenül az eredeti színingereket létrehozó fény spektrumától).
Az $xy$-színpatkón ennek megfelelően két szín összege a két színpontot összekötő szakasz mentén fog elhelyezkedni.

Ebből következik, hogy az emberi látás metamerizmusát kihasználva a látható színek nagy része előállítható mesterségesen, megfelelően megválasztott \textbf{alapszínek} (\textbf{primary}) összegeként.
Ez általánosan véve a színes képreprodukció alapja.
Természetesen nem lehet célunk az összes látható szín visszaállítása: 
Minthogy a színpatkón a látható színek határa---amely mentén a spektrálszínek találhatók---folytonos, nem nulla görbületű (azaz végtelen számú infinitezimálisan rövid egyenes szakaszból állítható össze), így elvben végtelen számú spektrálszínt kéne alapszínként alkalmazni az összes látható szín kikeveréséhez.
Felmerül tehát a kérdés, hány alapszín szükséges a színpatkó megfelelő lefedéséhez.

\begin{figure}[]
	\centering
	\begin{overpic}[width = 1\columnwidth]{figures/Video_colorspaces/color_space_gamut.png}
	\small
	\put(0,0){(a)}
	\put(50,0){(b)}
	\put(22,22){Gamut}	
	\end{overpic}
	\caption{Az azonos alapszínekkel dolgozó SD, HD és a sRGB színtér gamutja $xy$ (a) és $u^*v^*$ (b) diagramon ábrázolva.}
	\label{Fig:gamut}
\end{figure}

A színdiagramban könnyen felvehető 4 színpont úgy, hogy a négy szín keverékeit lefedő négyszög (azaz a reprodukálható színek területe) közel azonos területű legyen a színpatkó területével.
Ugyanakkor az $L^*u^*v^*$ színtér színpatkójából láthattuk, hogy az emberi felbontás zöld árnyalatokra vonatkozó felbontása rossz, és az perceptuálisan egyenletes színdiagram inkább háromszög alakú.
Ez azt jelenti, hogy három megfelelően megválasztott alapszínnel---amelynek különböző arányú keverékeinek színezete egy háromszögön belül helyezkedik el---az egyenletes színezetű ($u^*v^*$) színpatkó jelentős része lefedhető.
Ebből kifolyólag az additív színkeverésen alapuló képreprodukciós eszközök szinte kizárólag három megfelelően megválasztott piros, zöld és kék alapszínnel dolgozik.

Az ezekből a színekből pozitív együtthatókkal (RGB intenzitásokkal) kikeverhető színek összességét egy adott \textbf{eszközfüggő színtérnek} nevezzük, míg ezzel ellentétben a kolorimetrikus, abszolút színterek (mint pl. a CIE XYZ, $L^*u^*v^*$, $L^*a^*b^*$) közösen ún. \textbf{eszközfüggetlen színterek}.
Az adott eszközfüggő színtérben reprodukálható különböző színezetű színek az $xy$-színpatkóban egy háromszög mentén és belsejében helyezkednek el.
Ezt a háromszögét a színtér \textbf{gamutjának} nevezzük.
Egy egyszerű példa adott RGB színtér gamutjára a \ref{Fig:gamut} ábrán látható\footnote{Természetesen nem csak RGB színterek léteznek, nyomdatechnikában pl a CMYK eszközfüggő színterek elterjedtek, amelyek esetében a négy alapszín a nyomdában alkalmazott tinták színét jelzi.
A következőekben a vizsgálatunkat kizárólag RGB színterekre végezzük el.}.
A színtér gamutjának határán (a háromszög csúcsaiban és oldalain) az adott RGB alapszínekkel elérhető legtelítettebb, a spektrál színekhez legközelebb elhelyezkedő színek találhatóak.
Ezek az ún. \textbf{kvázi-spektrál színek}, amelyek közös tulajdonsága, hogy legfeljebb két alapszínből kikeverhetők.

\vspace{3mm}
Ha egy RGB színtér megfelelően definiált, tetszőleges $C$ színre meghatározhatóak azok az RGB intenzitások, amelyekkel az RGB alapszíneket súlyozva a $C$ szín kikeverhető (amennyiben az RGB értékek pozitívak).
Ezek az adott $C$ szín $\mathbf{c}_{RGB} = \begin{bmatrix}
       R_c \\[0.3em] G_c \\[0.3em] B_c \end{bmatrix}$ \textbf{RGB koordinátái} és a színpont adott RGB térbeli pozícióját írják le.
A színkoordináták definíció szerint 0 és 1 között vehetnek fel értékeket, így a
\begin{equation}
\mathbf{r}_{R\!G\!B} = \begin{bmatrix}
       1 \\[0.3em]
       0 \\[0.3em]
       0 \end{bmatrix}, \hspace{4mm}
\mathbf{g}_{R\!G\!B} = \begin{bmatrix}
       0 \\[0.3em]
       1 \\[0.3em]
       0 \end{bmatrix}, \hspace{4mm}
\mathbf{b}_{R\!G\!B} = \begin{bmatrix}
       0 \\[0.3em]
       0 \\[0.3em]
       1 \end{bmatrix}.
\end{equation}
vektorok rendre a $100~\%$-os intenzitású vörös, zöld és kék alapszínvektort jelölik.

A következő szakasz bemutatja, hogyan definiálnak egy adott eszközfüggő RGB színteret a gyakorlatban, azaz hogy hogyan kell megadni a színtér alapvető jellemzőit ahhoz, hogy ezután tetszőleges szín RGB koordinátái számíthatók legyenek.

\subsection{Eszközfüggő színterek definiálása}

Vizsgáljunk egy három alapszínt alkalmazó RGB színteret!
Az R, G és B alapszínek természetesen egy-egy vektort határoznak meg az $XYZ$ koordináta-rendszerben, és az egységsíkon vett vetületük/metszéspontjuk adja meg a színpatkón vett $xy$ koordinátáikat.
Ezt illusztrálja a \ref{Fig:device_dep} ábra.
Az alapszín-vektorok $XYZ$ koordinátáit jelölje rendre 
\begin{equation}
\mathbf{r}_{X\!Y\!Z} = \begin{bmatrix}
       X_r \\[0.3em]
       Y_r \\[0.3em]
       Z_r \end{bmatrix}, \hspace{4mm}
\mathbf{g}_{X\!Y\!Z} = \begin{bmatrix}
       X_g \\[0.3em]
       Y_g \\[0.3em]
       Z_g \end{bmatrix}, \hspace{4mm}
\mathbf{b}_{X\!Y\!Z} = \begin{bmatrix}
       X_b \\[0.3em]
       Y_b \\[0.3em]
       Z_b \end{bmatrix}.
\end{equation}
%
\begin{figure}[]
	\centering
	\begin{minipage}[c]{0.65\textwidth}
	\begin{overpic}[width = 1\columnwidth ]{figures/device_dep.png}
	\small
	\put(89,19){$X$}
	\put(12,96){$Y$}
	\put(0,4){$Z$}
	\put(36,64){$(X_g,Y_g,Z_g)$}
	\put(10,8){$(X_b,Y_b,Z_b)$}
	\put(39,33){$(X_r,Y_r,Z_r)$}
	\end{overpic}\end{minipage}\hfill
	\begin{minipage}[c]{0.35\textwidth}
	\caption{RGB színtér alapszíneinek helye, és metszéspontja az egységsíkkal az XYZ színtérben.}
	\label{Fig:device_dep}  \end{minipage}
\end{figure}
Amennyiben a három alapszín $XYZ$ koordinátái ismertek, úgy a színtér teljesen definiálva van:
tetszőleges $\mathbf{c}_{X\!Y\!Z}$ színvektor koordinátái meghatározhatóak az adott eszközfüggő $RGB$ térben, amely $\mathbf{c}_{RGB}$ vektor tehát azt írja le, milyen súlyozással keverhető ki az adott $\mathbf{c}$ szín az RGB alapszínekből:
\begin{equation} 
\underbrace{\begin{bmatrix}[c]
       R_c \\[0.3em]
       G_c \\[0.3em]
       B_c \end{bmatrix}}_{\mathbf{c}_{RGB}}
       =
     \mathbf{M}_{X\!Y\!Z \rightarrow R\!G\!B}
      \underbrace{\begin{bmatrix}[c]
       X_c \\[0.3em]
       Y_c \\[0.3em]
       Z_c \end{bmatrix}}_{\mathbf{c}_{X\!Y\!Z}},
\end{equation}
ahol $ \mathbf{M}_{X\!Y\!Z \rightarrow R\!G\!B}$ egy bázistranszformációs mátrix. 
Vice versa, az $RGB$ színtérben adott szín $XYZ$ koordinátái meghatározhatók a 
\begin{equation}
      \underbrace{\begin{bmatrix}[c]
       X_c \\[0.3em]
       Y_c \\[0.3em]
       Z_c \end{bmatrix}}_{\mathbf{c}_{X\!Y\!Z}} = 
     \mathbf{M}_{R\!G\!B \rightarrow X\!Y\!Z}
\underbrace{\begin{bmatrix}[c]
       R_c \\[0.3em]
       G_c \\[0.3em]
       B_c \end{bmatrix}}_{\mathbf{c}_{RGB}}
\end{equation}
egyenletből.
Természetesen fennáll a $\mathbf{M}_{R\!G\!B \rightarrow X\!Y\!Z} = \mathbf{M}_{X\!Y\!Z \rightarrow R\!G\!B}^{-1}$ összefüggés.

Utóbbi transzformációs mátrix egyszerűen meghatározható elemi lineáris algebra ismeretek alapján:
Az $\mathbf{M}_{R\!G\!B \rightarrow X\!Y\!Z}$  mátrix oszlopai egyszerűen az $RGB$ színtér bázisainak $XYZ$-ben vett reprezentációja, azaz általánosan igaz a
\begin{equation}
\begin{bmatrix}[c]
       X_c \\[0.3em]
       Y_c \\[0.3em]
       Z_c \end{bmatrix}
       = 
       \underbrace{
  \begin{bmatrix}[c|c|c]
   X_r & X_g & X_b  \\
   Y_r & Y_g & Y_b \\
   Z_r & Z_g & Z_b  \\
\end{bmatrix}}_{\mathbf{M}_{R\!G\!B \rightarrow X\!Y\!Z}}
\cdot
\begin{bmatrix}[c]
       R_c \\[0.3em]
       G_c \\[0.3em]
       B_c \end{bmatrix}
\label{Eq:CS_transform}
\end{equation}
összefüggés\footnote{Az összefüggés érvényessége könnyen belátható pl. $\mathbf{c}_{RGB} = \begin{bmatrix}[c]
       1 \\[0.3em]
       0 \\[0.3em]
       0 \end{bmatrix}$ helyettesítéssel, amely vektor az $R$ alapszín RGB-ben vett reprezentációja, és \eqref{Eq:CS_transform} egyenletben a transzformációs mátrix első oszlopát választja ki.}.
% POynoton 250.oldal
A transzformációs mátrixok több szempontból fontosak: 
Egyrészt lehetővé teszik a különböző RGB terek közti színtérkonverziókat (ld. következő bekezdés).
Másrészt egy $\mathbf{c}$ színpont $Y_c$ koordinátája a színinger fénysűrűségével arányos, amely az érzékelt világosságot határozza meg.
\emph{A $\mathbf{M}_{R\!G\!B \rightarrow X\!Y\!Z}$ transzformációs második sora tehát meghatározza, hogyan számítható ki egy RGB térben megadott színpont (relatív) fénysűrűsége, azaz világossága.}

\vspace{3mm}
Felmerül a kérdés, milyen teret testet feszítenek ki az $R$,$G$, $B$ alapszínekkel kikeverhető színek összessége, azaz az RGB eszközfüggő színtér az $XYZ$ térben.
Könnyen belátható, hogy a három alapszínvektor pozitív együtthatókkal képzett összes lineáris kombinációja egy paralelepipedont feszít ki, azaz adott eszközfüggő RGB színtér az $XYZ$ térben egy paralelepipedonként ábrázolható.
\begin{figure}[]
	\centering	
	\small
	(a)
	\begin{overpic}[width = 0.45\columnwidth ]{figures/Video_colorspaces/device_dep_2.png}
	\small
	\put(-2,5){$Z$}
	\put(89,17){$X$}
	\put(11,97){$Y$}
	\end{overpic}
	(b)
	\begin{overpic}[width = 0.45\columnwidth ]{figures/Video_colorspaces/The-RGB-colour-cube.png}
	\end{overpic}
	\caption{Egy adott RGB színtér ábrázolása az $XYZ$ térben (a) és az RGB kockában (b). Az (a) ábrán szereplő vektorok színe a végpontjukban található színt jelzi.}
	\label{Fig:device_dep_2}
\end{figure}

Tekintve, hogy az RGB együtthatók definíció szerint 0 és 1 között vehetnek fel értékeket, ennek megfelelően egy adott RGB térben az ebben a színtérben reprodukálható színek egy kockában helyezkednek el\footnote{Emiatt az RGB színtereket gyakran RGB kockaként említik.}, ahol a kocka origóból induló három éle mentén az alkalmazott RGB alapszínek helyezkednek el.
A transzformációs mátrixok tehát gyakorlatilag olyan lineáris transzformációt valósítanak meg, amelyek a paralelepipedont kockába, és a kockát paralelepipedonba viszik.

\paragraph{A relatív fénysűrűség bevezetése:\\}
Egy RGB színtér tehát teljes egészében adott, amennyiben az alapszín-vektorok $XYZ$ koordinátái ismertek.
A gyakorlatban azonban egy RGB színtér definiálása során az $XYZ$ koordináták helyett az RGB alapszínek és a fehérpontjának színezetét, azaz $xy$ színkoordinátáit adják meg.
Definíció szerint egy adott színtér \textbf{fehérpontja} az adott térben elérhető legvilágosabb pont, amelyet az alapszínek egyenlő arányú keverékével érhetünk el.
Az adott eszközfüggő színtérben a 100\%-os ez alapján (hasonlóan az $XYZ$-beli fehérhez), definíció szerint 
\begin{equation}
\mathbf{w}_{RGB} = \begin{bmatrix}[c]
       1 \\[0.3em]
       1 \\[0.3em]
       1 \end{bmatrix}, \hspace{5mm} \text{és} \hspace{5mm} 
Y_w = 1,
\end{equation}
ahol $Y_w$ a színpont \textbf{relatív fénysűrűsége}, amely tehát 0 és 1 között vehet fel értékeket.
 A \ref{Fig:device_dep} ábrán látható példában a fehér szín vektora a paralelepipedon szürkével jelölt főátlója, ezen vonal mentén helyezkednek el a különböző világosságértékű (árnyalatú) fehér színek.
A fehér szín színezete, azaz $x_w$ és $y_w$ koordinátái ezen vektor az egységsíkkal vett döféspontja határozza meg.

A színteret tehát úgy definiáljuk, hogy a három alapszínvektor $xy$ koordinátája (azaz az iránya) mellett megadjuk az alapszínek egyenlő energiájú keverékének a színezetét, (azaz a három bázisvektor összegének irányát), és rögzítjük, hogy az összegvektor $Y$ koordinátája egységnyi.
Ebből a 9 adatból meghatározhatók az RGB bázisvektorok tényleges hossza, és így a szükséges transzformációs mátrixok felírhatók.

\vspace{3mm}
Az RGB színterek ilyen módú definíciója mögött a motíváció a következő:
Láthattuk, hogy az $XYZ$ koordináták a színérzetet létrehozó spektrummal szorosan összefüggnek, az $Y$ koordináta pl. a fényinger fénysűrűségét adja meg ([$\mathrm{cd}/\mathrm{m}^2$]-ben, vagy nit-ben).
A gyakorlati alkalmazások során azonban nem szempont egy RGB színtér alapszíneinek---pl. egy RGB kijelző LCD alapszíneinek---fizikai jellemzőinek pontos ismerete (azaz pl. hány nit fénysűrűséget hoz létre az R, G, vagy B pixel-elem).
Ennek oka, hogy képi reprodukció során a tényleges, fotometriai abszolút fénysűrűséget szinte soha nem célunk visszaállítani (nem is tudnánk, ha a képernyő maximális létrehozható fénysűrűsége kisebb, mint az eredeti mért fénysűrűség).
Ehelyett az adott megjelenítő eszköz által létrehozható legvilágosabb színhez képest reprodukáljuk az adott képpontok relatív fénysűrűségét.
Az, hogy ez a legvilágosabb pont ténylegesen hány nit fénysűrűséget hoz létre eszközről eszközre változhat, és a megjelenítők fontos paramétere (ez az általában [$\mathrm{cd}/\mathrm{m}^2$]-ben megadott maximális fényerő paraméter).
Az eszközfüggő színterek fenti definíciója tehát azt biztosítja, hogy az $Y$ koordináta az RGB alapszínek fizikai jellemzőitől függetlenül a relatív fénysűrűséget írja le.

\paragraph{A fehér színről általában:\\}
Látható tehát, hogy a fehér szín önmagában szubjektív fogalom: adott környezetben a leginkább akromatikus fényingert nevezzük fehérnek, amelynek spektrális sűrűségfüggvénye minél inkább egységnyi (azaz minél több spektrális komponenst tartalmaz), és ezzel analóg módon RGB színtérben ábrázolva minél közelebb van a csupa-egy vektorhoz.
A fehér fogalom egységesítéséhez bevezettek ún. szabványos megvilágításokat (standard illuminants), amelyet szabványosított RGB  színterek esetén előírnak, mint fehérpont.
Ezeknek a szabványos megvilágításoknak a spektrális sűrűségfüggvénye (és persze az általa keltett színinger $xy$-koordinátái) adott, jól-definiált.
Ilyen szabványos megvilágítások a következők:
\begin{figure}[]
	\centering
	\begin{minipage}[c]{0.6\textwidth}
	\begin{overpic}[width = 0.9\columnwidth ]{figures/Video_colorspaces/PlanckianLocus.png}
	\end{overpic} \end{minipage}\hfill
	\begin{minipage}[c]{0.4\textwidth}
	\caption{Különböző hőmérsékletű feketetest sugárzók által keltett színek összessége, azaz a Planck görbe.}
	\label{Fig:planck}  \end{minipage}
\end{figure}
\begin{itemize}
\item E fehér: egyenlő energiájú fehér, a CIE XYZ színtér fehérpontja. Kolorimetria szempontjából jelentős, videótechnikában kevésbé fontos a szerepe, mivel a gyakorlatban nem fordul elő olyan fényforrás, amely minden hullámhosszon azonos energiával sugároz.
\item A fehér: a CIE által szabványosított, egyszerű háztartási wolfram-szálas izzó fényét (azzal azonos színérzetet keltő) fényforrás spektruma és színe, $T_{\mathrm{C}} = 2856~\mathrm{K}$ korrelált színhőmérséklettel \footnote{A korrelált színhőmérséklet (correlated color temperature, CCT, $T_{\mathrm{C}}$) azon feketetest sugárzó hőmérsékletét jelzi, amely az emberi szemben a minősítendő fényforrással azonos színérzetet kelt.
A feketetest (hőmérsékleti) sugárzó által keltett színingerek az $xy$ színdiagramon az ún. Planck-görbét járják be, amely a \ref{Fig:planck} ábrán látható.}.
\item B és C fehér: Az A fehérből egyszerű szűréssel nyerhető, napfényt szimuláló megvilágítások.
A B fehér a déli napsütést modellezi $4874~\mathrm{K}$ színhőmérséklettel, míg a C fehér a teljes napra vett átlagos fény színét (spektrumát) modellezi $6774~\mathrm{K}$ színhőmérséklettel.
\item D fehér: szintén a napfény közelítésére alkalmazott megvilágítások sora.
Videótechnika szempontjából a legfontosabb a D65 fehér, amely jelenleg is az UHD formátumok színterének szabványos fehérpontja.
\end{itemize}

\subsection{Színtér konverziók}
Az eddigiekben látható volt, hogyan definiálható egy eszközfüggő színtér az alapszíneivel.
Ahogy az elnevezés is mutatja, ezek a színterek jellegzetesen adott eszközre érvényesek, pl. egy kamera a beépített RGB szenzorok, egy kijelző az alkalmazott RGB kristályok által meghatározott RGB színtérben dolgoznak.
Emellett léteznek szabványos RGB színterek amelyek a képi tartalom tárolására, továbbítására szolgálnak egységesített, szabványos módon.
A következő szakasz ezeket a szabványos videószíntereket tárgyalja részletesebben.
%TODO Lab, luv spaces: conversion
Felmerül tehát a természetes igény az egyes színterek közti átjárásra, amelyet \textbf{színtér konverziónak} nevezünk.

A színtérkonverziót az $XYZ$ színtér teszi lehetővé, amely egy eszközfüggetlen, abszolút színtér:
egyes színterek közti konverzió a forrás által létrehozott jelek $XYZ$ színtérbe való transzformációjával, majd ezen reprezentáció a nyelő színterébe való transzformációval történik.
Az $XYZ$ színtér így tehát színterek közti átjárást biztosít, ún. Profile Connection Space-ként működik (hasonlóan pl. a gyakran azonos célra alkalmazott $Lab$ színtérhez).

\begin{figure}[]
	\centering
	\begin{overpic}[width = 1\columnwidth]{figures/Video_colorspaces/cs_conversion.png}
	\small
	\put(1,37){$RGB_{\mathrm{cam}}$}
	\put(35,37.5){$XYZ$}
	\put(67,39){$RGB_{\mathrm{ITU}-709}$}
	\put(13,18){$RGB_{\mathrm{ITU}-709}$}
	\scriptsize
	\put(15,29.25){$\mathbf{M}_{\!R\!G\!B_{\mathrm{c\!a\!m}} \!\!\rightarrow \!\!X\!Y\!Z}$}
	\scriptsize
	\put(49,29.25){$\mathbf{M}_{\!X\!Y\!Z \!\rightarrow \!R\!G\!B_{7\!0\!9}} $}
	\small
	\put(87,29){\parbox{.86in}{MPEG kódolás, műsorszórás, tárolás}}
	\put(52,18){$XYZ$}
	\put(87,17){$RGB_{\mathrm{TV}}$}
	\scriptsize
	\put(32.5,9.5){$\mathbf{M}_{\!R\!G\!B_{\mathrm{7\!0\!9}} \!\!\rightarrow \!\!X\!Y\!Z}$}
	\scriptsize
	\put(66.5,9.6){$\mathbf{M}_{\!X\!Y\!Z \!\rightarrow \!R\!G\!B_{7\!0\!9}} $}	
	\end{overpic} 	
	\caption{Színtér-konverzió folyamatábrája.}
	\label{Fig:cs_conversion}
\end{figure}
Egy tipikus színtér konverziós folyamatot az \ref{Fig:cs_conversion} ábra mutat.
Tegyük fel, hogy adott egy HD kamera által rögzített képanyag, ahol a kamera színterét $RGB_{\mathrm{cam}}$ jelöli.
A HD formátum szabványos színteret alkalmaz, amelyet az ITU-709 ajánlásban rögzítettek (lásd később).
A kamera RGB jeleit tehát az esetleges kódolás és tárolás előtt ebbe a HD színtérbe kell konvertálni.
Ez a konverzió a kamerajelek $XYZ$ térbe, majd innen az ITU-709 színtérbe való transzformációval oldható meg, amely a megfelelő transzformációs-mátrixszal való szorzással valósítható meg:
\begin{equation} 
\begin{bmatrix}[c]
       R_{\mathrm{ITU}-709} \\[0.3em]
       G_{\mathrm{ITU}-709} \\[0.3em]
       B_{\mathrm{ITU}-709} \end{bmatrix}
       =
       \mathbf{M}_{ X\!Y\!Z \rightarrow R\!G\!B_{709} } \cdot 
\left(     \mathbf{M}_{R\!G\!B_{\mathrm{cam}} \rightarrow X\!Y\!Z } \cdot
\begin{bmatrix}[c]
       R_{\mathrm{cam}} \\[0.3em]
       G_{\mathrm{cam}} \\[0.3em]
       B_{\mathrm{cam}} \end{bmatrix} \right)
\end{equation}
Természetesen az egymás utáni két mátrixszorzás összevonható, így a két $RGB$ színtér között közvetlen lineáris leképzés határozható meg.
Ez a transzformáció jellegzetesen már a kamerán belül megvalósul.
%
Hasonlóképp, megjelenítőoldalon a
\begin{equation} 
\begin{bmatrix}[c]
       R_{\mathrm{cam}} \\[0.3em]
       G_{\mathrm{cam}} \\[0.3em]
       B_{\mathrm{cam}} \end{bmatrix}
       =
       \mathbf{M}_{ X\!Y\!Z \rightarrow R\!G\!B_{\mathrm{TV}} } \cdot 
\left(     \mathbf{M}_{R\!G\!B_{709}  \rightarrow X\!Y\!Z } \cdot
\begin{bmatrix}[c]
       R_{\mathrm{ITU}-709} \\[0.3em]
       G_{\mathrm{ITU}-709} \\[0.3em]
       B_{\mathrm{ITU}-709} \end{bmatrix}
 \right)
\end{equation}
transzformációt kell elvégezni.

Ez az egyszerű transzformációs módszer lehetővé teszi egy adott színtérben mért színpontok másik színtérben való ábrázolását.
Ugyanakkor felmerül a probléma, hogy a nagyobb gamuttal rendelkező színtérből kisebbe való áttérés esetén az új színtérben nem ábrázolható, gamuton kívüli színek negatív és egynél nagyobb RGB koordinátákkal jelennek meg, míg a kisebb gamutú térből való áttérés esetén a nagyobb gamutú tér egy része kihasználatlan marad.
A probléma megoldására a fenti transzformációk mellett az egyes színterek gamutját valamilyen nemlineáris leképzés segítségével lehet egymásra illeszteni (expandálással, kompresszálással).
Ezek az ún. gamut-mapping technikák.

A következőekben az egyes SD, HD és UHD videóformátumok tárolására és továbbítására alkalmazott eszközfüggő színtereket tárgyaljuk.

\subsection{A videótechnika színterei}

% http://www.displaymate.com/crtvslcd.html
\paragraph{Az NTSC színmérőrendszere:\\}
Az első kodifikált színmérő rendszer az NTSC (National Television System Committee) által 1953-ban szabványosított színes-televíziós műsorszóráshoz alkalmazott NTSC szabvány volt.
A színteret a korabeli foszfortechnológiával létrehozható CRT kijelzők (TV vevők) alapszíneik megfelelően írták elő, így színtérkorrekció vevő oldalon nem volt szükség.
A színmérő rendszer C fehérponttal dolgozott, alapszíneit pedig a \ref{tab:ntsc_colorimetry} táblázat mutatja.
Az így kapott gamut az \ref{Fig:gamut} ábrán látható.
\begin{table}[h!]
\caption{Az NTSC szabvány színmérőrendszere}
\renewcommand*{\arraystretch}{1}
\label{tab:ntsc_colorimetry}
\begin{center}
\small\addtolength{\tabcolsep}{15pt}
    \begin{tabular}[h!]{ @{}c | | l | l @{} }%\toprule
		&   x  	&    y \\ \hline
    R   &  0.67 &	0.33 \\
    G   &  0.21 &   0.71  \\
    B   & 0.14   &	0.08\\
    C fehér     &  0.310 &	0.316  \\
    \end{tabular}
\end{center}
\end{table}
Az alapszínekből és a fehérpontból meghatározható az $RGB_{\mathrm{NTSC}} \rightarrow XYZ$ transzformációs mátrix, amely alakja általánosan
\begin{equation}
\begin{bmatrix}[c]
       X \\[0.3em]
       Y \\[0.3em]
       Z \end{bmatrix}
       = 
  \begin{bmatrix}[c c c]
   0.60 & 0.17 & 0.2  \\
   0.30 & 0.59 & 0.11 \\
   0 & 0.07 & 1.11
\end{bmatrix}
\cdot
\begin{bmatrix}[c]
       R \\[0.3em]
       G \\[0.3em]
       B \end{bmatrix}_{\mathrm{NTSC}}
\label{Eq:NTSC_transform}
\end{equation}
Az egyenlet második sora kitüntetett szereppel bír: meghatározza, hogy az NTSC színtérben hogyan számítható adott $RGB$ színpont relatív fénysűrűsége (világossága):
\begin{equation}Y_{\mathrm{NTSC}} = 
   0.30R + 0.59G + 0.11 B. 
\label{Eq:NTSC_luminance}
\end{equation}
A világosságjel számítása egészen a HD formátum megjelenése (azaz közel 50 éven keresztül) a fenti egyenlet szerint történt.

\vspace{3mm}
Az foszfortechnológia fejlődésével az újabb megjelenítők egyre inkább feláldozták a széles gamutot (azaz a minél telítettebb alapszínek használatát) a minél nagyobb fényerő érdekében: 
Az alkalmazott foszforok a nagyobb érzékelt világosság (fénysűrűség) érdekében egyre nagyobb sávszélességben sugároztak, így az alapszínek egyre kevésbé telítettek lettek, a gamut tehát csökkent (más szóval: az alapszínek spektruma a Dirac-impulzus helyett---amely teljesen telített spektrálszín lenne---szélesebb görbe lett, így a görbe alatti terület---és ezzel a szín világossága nőtt---de telítettsége csökkent).

Mivel így a megjelenítő gamutja jelentősen eltért az NTSC szabványtól, ezért ez a képernyőn látható színek torzulását eredményezte.
Ennek megoldásául a TV vevőkbe analóg színtérkonverziós áramköröket ültettek, amelyek az NTSC és a megjelenítő saját színtere közti konverziót valósította meg\footnote{Ahogy látni fogjuk a későbbiekben: a vevőkbe már csak a nem-lineárisan Gamma-előtorzított $RGB$ jelek jutottak, ahol az inverz torzítást maga a kijelző hajtotta végre. Emiatt a színtérkonverziót csak Gamma-torzított $R'G'B'$ jeleken tudták végrehajtani, ami azonban a telített színeknél ismét látható színezet és fénysűrűség-hibát okozott.}.
Ettől a ponttól tehát a műsorszórás szabványos színtere és a megjelenítők színtere különváltak.

\begin{figure}[]
	\centering
	\begin{overpic}[width = 0.7\columnwidth ]{figures/Video_colorspaces/gamuts.png}
	\end{overpic}
	\caption{Az NTSC, PAL/SD/HD/sRGB és UHD szabványok gamutja az $xy$-színpatkóban.
	Az NTSC jóval nagyobb gamuttal dolgozott, mint a ma is használt HD és sRGB formátumok. Ennek oka, hogy a korai CRT megjelenítők ugyan telítettebb, de ugyanakkor kisebb fénysűrűségű és nagy időállandójú foszforokkal dolgoztak, amivel bár nagy színtartományt tudtak megjeleníteni, de kis fényerővel, és mozgó objektumoknál a képernyőn akaratlanul is nyomokat hagyva.}
	\label{Fig:gamut}
\end{figure}
\paragraph{A PAL és az SD színmérőrendszere:\\}
Az európai színes műsorszórás bevezetéséhez az EBU (European Broadcasting Union) 1963-ban szabványosította a PAL (Phase Alternating Line) rendszert, újradefiniálva a színmérőrendszert, új alapszíneket és D65 fehéret alkalmazva:
\begin{table}[h!]
\caption{A PAL szabvány színmérőrendszere}
\renewcommand*{\arraystretch}{1}
\label{tab:pal_colorimetry}
\begin{center}
\small\addtolength{\tabcolsep}{15pt}
    \begin{tabular}[h!]{ @{}c | | l | l @{} }%\toprule
		&   x  	&    y \\ \hline
    R   &  0.64 &  0.33 \\
    G   &  0.29 &  0.60  \\
    B   & 0.15 & 0.06\\
    D65 fehér     &  0.3127 & 0.3290 	  \\
    \end{tabular}
\end{center}
\end{table}
%
Ez matematikailag helyesen a transzformációs mátrix és a világosságjel számításának módjának megváltozását jelentené.
Praktikussági szempontokból azonban a PAL rendszer az NTSC-vel azonos módon, \eqref{Eq:NTSC_luminance} alapján állítja elő a világosságjelet, mivel a gyakorlatban a különbség alig volt látható \footnote{Ennek oka, hogy a világosságjel átviteltechnológia szempontjából fontos: a kamera és a kijelző is $RGB$ jeleket használ, a világosságjelet, ahogy a következőekben látjuk csak a képanyag átviteléhez számítjuk ki.}.
Az PAL alapszíneit és a világosságjel számításának módját átvette az első digitális videóformátum, az ITU (International Telecommunication Union) által szabványosított ITU-601-es SD formátum is 1982-ben.

\paragraph{A HD és UHD formátumok színmérőrendszere:\\}
A HD formátumot az 1990-ben szabványosították az ITU-709-es ajánlás formájában.
Az ajánlás átvette az PAL rendszer alapszíneit, azonban immáron matematikailag precízen, újraszámította a transzformációs mátrixot és a világosságjel együtthatókat, amely tehát HD esetén
\begin{equation}Y_{\mathrm{ITU}-709} = 
   0.2126\,R + 0.7152\,G + 0.0722\,B. 
\label{Eq:NTSC_luminance}
\end{equation}
alapján számítható.
Fontos megjegyezni, hogy az ITU-709 szabvány színmérőrendszerét átvette az sRGB szabvány is, ami a mai napig a számítógépes alkalmazások (és operációs rendszerek) alapértelmezett színteréül szolgál.

Az alkalmazott alapszíneket végül számottevően csak az UHD formátum változtatta meg az ITU-2020 számú ajánlásában 2012-ben.
Az UHD alkalmazásokra a szabvány egy széles gamutú, spektrál-alapszíneket alkalmazó színteret ajánl a \ref{tab:UHDTV_colorimetry} táblázatban látható paraméterekkel. 
\begin{table}[h!]
\caption{Az ITU-2020 szabvány színmérőrendszere}
\renewcommand*{\arraystretch}{1}
\label{tab:UHDTV_colorimetry}
\begin{center}
\small\addtolength{\tabcolsep}{15pt}
    \begin{tabular}[h!]{ @{}c | | l | l @{} }%\toprule
		&   x  	&    y \\ \hline
    R   &  0.708 &	0.292  \\
    G   &  0.17 &	0.797  \\
    B   & 0.131 &	0.046 \\
    D65 fehér     &  0.3127 & 0.3290 	  \\
    \end{tabular}
\end{center}
\end{table}
A szabvány természetesen újradefiniálta a világosság komponens számításának a módját is, amely tehát UHD esetben
\begin{equation}Y_{\mathrm{ITU}-2020} = 
   0.2627\,R + 0.678 \,G + 0.0593\,B 
\label{Eq:UHD_luminance}
\end{equation}
alapján számítható.
A szabvány természetesen nem igényli, hogy az UHD megjelenítők spektrálszíneket legyenek képesek alapszínekként realizálni, a minél szélesebb gamut inkább a jövőbeli technológiák szempontjából ad ajánlást.
A mai konzumer megjelenítők az UHD képanyagot megjelenítés előtt a saját színterükben konvertálják, amely jellegzetesen jóval kisebb a szabvány színterénél.

\subsection{Példa eszközfüggő színtér meghatározására:}
\label{sec:CRT}

Egyszerű példaként az eddig leírtakra vizsgáljuk, hogyan számítható és illusztrálható egy CRT kijelző által megjelenített színek tartománya, röviden rávilágítva a CRT technológia működési elvére is \footnote{Természetesen az itt leírtak változtatás nélkül alkalmazhatók más technológia alapján működő kijelzőkre is, pl. LCD.}.
Bár a CRT technológia kezd egyre inkább eltűnni, néhány évvel ezelőttig a stúdiómonitorok jelentős része még mindig CRT alapon működött köszönhetően a színhű megjelenítésüknek, és a mai LCD megjelenítőkhöz képest is jóval nagyobb statikus kontrasztjuknak.

\begin{figure}[]

	\centering
	\begin{overpic}[width = 0.5\columnwidth ]{figures/Video_colorspaces/1024px-CRT_color_enhanced.png}
	\end{overpic}
	\caption{CRT megjelenítő felépítése.}
	\label{Fig:crt}
\end{figure}

A katódsugárcsöves (CRT) kijelzők sematikus ábrája az \ref{Fig:crt} ábrán látható.
A CRT-k kijelzők működésének alapja három ún. elektronágyú volt, amelyek egy fűtőtt katódból (1) és egy nagyfeszültségre helyezett anódból állt.
A melegítés hatására a katód környezetébe szabad elektronok léptek ki, így egy elektronfelhőt képezve a katód körül.
A katód közelébe helyezett nagyfeszültségű (néhány száz Volt) gyorsítóanód hatására a szabad elektronok az anód felé kezdtek mozogni, egy szabad elektronáramot (2) indítva a vákuumban (ugyanezen az elven működtek a vákuum-diódák, triódák, pentódák, stb. is).
Elegendően nagy anódfeszültség (és további anódok jelenléte) esetén az elektronok jelentős része nem csapódott be a gyorsítóanódra, hanem továbbhaladt.
Ezt az elektronnyalábot elektrosztatikusan és mágnesesen (3) fókuszálták, majd egy vezérelt mágneses eltérítő (4) sorról sorra végigfuttatta azt egy anódfeszültségű-ernyőn (5), azaz a képernyőn.
Színes kijelző esetén természetesen három elektronágyú üzemelt párhuzamosan.
A képernyő felszínét pixelekre bontva képpontonként három különböző foszforral borították (7-8), amely gerjesztés (becsapódó elektronok) hatására bizonyos ideig adott spektrális sűrűségfüggvényű fényt bocsájtott ki\footnote{Ellentétben a fluoreszkáló anyagok csak a gerjesztés fennállásának idején bocsájtanak ki fényt. 
A foszforeszkálás időállandója előnyös, hiszen megfelelően megválasztott foszforok épp egy képidőig bocsájtanak ki fényt, így a kijelzett kép nem fog villogni.
Ugyanakkor a korai kijelzők ezen időállandója túl nagy volt, ezért a gyors mozgások elmosódtak a kijelzett képen.}, realizálva ezzel az RGB alapszíneket.

\begin{figure}[]
	\centering
	\begin{overpic}[width = 0.54\columnwidth]{figures/Video_colorspaces/sony.png}
	\small
	\put(0,0){(a)}
	\end{overpic}
	\begin{overpic}[width = 0.39\columnwidth]{figures/Video_colorspaces/sony_gamut.png}
	\small
	\put(0,0){(b)}
	\end{overpic}
	\begin{overpic}[width = 0.014\columnwidth]{figures/Video_colorspaces/sony_gamut_2.png}
	\end{overpic}
	\caption{CRT megjelenítő foszforai által kibocsájtott sugárzás spektrális sűrűségfüggvénye (a) a megjelenítő gamutja és az adott spektrumok/alapszínek által keltett színérzet, valamint a színtér fehérpontja (b).
	A jobb oldali oszlop bal fele a Sony monitor alapszíneit és fehérpontját, a jobb fele az sRGB színtér alapszíneit és fehérpontját szemlélteti.}
	\label{Fig:sony}
\end{figure}

Tekintsünk példaként egy Sony F520 CRT kijelzőt: 
A kijelző RGB foszforjai gerjesztés hatására a \ref{Fig:sony} (a) ábrán látható spektrális sűrűségfüggvényű (sugársűrűségű) fényt bocsájtanak ki egységnyi felületről, egységnyi térszögbe, azaz rendelkezésre állnak a mért $L_{e}^R(\lambda)$, $L_{e}^G(\lambda)$ és $L_{e}^B(\lambda)$ függvények.
Fejezzük ki ezek segítségével a kijelző működéséhez szükséges RGB vezérlőjeleket, illetve vizsgáljuk a megjeleníthető színek tartományát!

A $\overline{x}(\lambda)$, $\overline{y}(\lambda)$, $\overline{z}(\lambda)$ szabványos $XYZ$ spektrális színösszetevő függvények alkalmazásával a piros (és persze a zöld és kék) alapszín abszolút $XYZ$ színkoordinátái rendre a
\begin{align}
\begin{split}
\overline{X}_R &= K_m \int_{380~\mathrm{nm}}^{780~\mathrm{nm}} L_{e}^R(\lambda) \cdot \overline{x}(\lambda) \mathrm{d} \lambda = 45.3, \hspace{5mm} \overline{X}_G = 21.4,\hspace{5mm}  \overline{X}_B = 16.6 \\
\overline{Y}_R &= K_m \int_{380~\mathrm{nm}}^{780~\mathrm{nm}} L_{e}^R(\lambda) \cdot \overline{y}(\lambda) \mathrm{d} \lambda = 25.5
, \hspace{5mm} \overline{Y}_G = 48,\hspace{5mm}  \overline{Y}_B = 6.7 \\
\overline{Z}_R &= K_m \int_{380~\mathrm{nm}}^{780~\mathrm{nm}} L_{e}^R(\lambda) \cdot \overline{z}(\lambda) \mathrm{d} \lambda  = 2.4, \hspace{5mm} \overline{Z}_G = 11.6,\hspace{5mm}  \overline{Z}_B =84.6\\
\end{split}
\end{align}
integrálok numerikus kiértékelésével számítható, ahol $K_m = 683~\mathrm{lm/W}$ fényhasznosítási tényező.
A színtérben előállítható fehér szín definíció szerint az alapszínvektorok egyenlő súlyú összegeként áll elő, azaz
\begin{equation}
\overline{X}_W = \overline{X}_R + \overline{X}_G + \overline{X}_B, \hspace{6mm} 
\overline{Y}_W = \overline{Y}_R + \overline{Y}_G + \overline{Y}_B, \hspace{6mm} 
\overline{Z}_W = \overline{Z}_R + \overline{Z}_G + \overline{Z}_B,
\end{equation}
azaz pl. a fehér szín abszolút fénysűrűsége $80.2~\mathrm{cd/m^2}$.
Ez egészen pontosan megegyezik az sRGB szabvány által előírt referenciamonitor fénysűrűségével ($80~\mathrm{cd/m^2}$).

Természetesen az alapszíneknek nem az abszolút XYZ koordinátái a fontosak, hanem a relatív koordináták, amelyekre teljesül, hogy $Y_W=1$, és így $Y$ a relatív fénysűrűség.
A fenti alapszínvektorok tehát $\overline{Y}_W$ értékével normálandók.
Az így kapott relatív alapszínvektorokból már összeállíthatók a színtér alkalmazásához szükséges transzformáció mátrixok:
\begin{align}
\begin{split}
\begin{bmatrix}[c]
       X \\[0.3em]
       Y \\[0.3em]
       Z \end{bmatrix} &= 
     \underbrace{ \begin{bmatrix}[c|c|c]
       0.5646 &  0.2665 &  0.2068 \\[0.3em]
       0.3174 &  0.5992 &  0.0834 \\[0.3em]
       0.0302 &  0.1443 &  1.0539 \end{bmatrix} }_{\mathbf{M}_{R\!G\!B \rightarrow X\!Y\!Z}}
\begin{bmatrix}[c]
       R \\[0.3em]
       G \\[0.3em]
       B \end{bmatrix}_{\mathrm{F}520}
\\ \vspace{1mm} \\
&\mathbf{M}_{X\!Y\!Z \rightarrow   R\!G\!B} = \mathbf{M}_{R\!G\!B \rightarrow X\!Y\!Z}^{-1}
\end{split}
\end{align}
Az alapszínek és a fehérpont színezete ezután
\begin{equation}
x_R = \frac{X_R}{X_R + Y_R + Z_R}, \hspace{1cm} y_R = \frac{Y_R}{X_R + Y_R + Z_R}
\end{equation}
alapján számolható.
Az így meghatározott színtér gamutja a \ref{Fig:sony} ábrán látható, az alapértelmezett számítógépes sRGB színtérrel együtt.

Jelen dokumentum sRGB színtérben kerül tárolásra (és megjelenítéskor az sRGB színtér az olvasó kijelzőjének saját színterébe transzformálva), így jelen dokumentumban az $XYZ$ koordinátáival adott alapszínek az sRGB térbe való konverzió után kerülhetnek megjelenítésre (ahogy \ref{Fig:sony} ábrán látható), amely pl. a vörös alapszínre
\begin{equation}
\begin{bmatrix}[c]
       R_R \\[0.3em]
       G_R \\[0.3em]
       B_R \end{bmatrix}_{\mathrm{sRGB}}
       =
     \mathbf{M}_{X\!Y\!Z \rightarrow R\!G\!B_{\mathrm{sRGB}}}
      \begin{bmatrix}[c]
       X_R \\[0.3em]
       Y_R \\[0.3em]
       Z_R \end{bmatrix} =      
       \begin{bmatrix}[c]
       1.13 \\[0.3em]
       0.25 \\[0.3em]
       -0.02 \end{bmatrix} 
\end{equation}
alakú.
A Sony megjelenítő alapszíneinek sRGB koordinátáira negatív és 1-nél nagyobb $RGB$ értékek is adódnak.
Ez a \ref{Fig:sony} ábrán is látható gamutok közti eltérést tükrözi.

\section{Az $Y,\,R-Y,\,B-Y$ komponensek:}

Az előző szakasz bemutatta egy színes képpont ábrázolásának módját adott RGB eszközfüggő színtérben.
Láthattuk, hogy egy színinger leírására a fő érzeti jellemzők a színpont világossága, színezete és telítettsége volt.
Felmerül tehát a kérdés, hogy létezik-e hatékonyabb reprezentációja az egyes színpontoknak, ami jobban leírja a fent említett szubjektív jellemzőket, így kevesebb redundáns információt tartalmaz az RGB reprezentációnál.

\subsection{A színkülönbségi jelek}
A fő oka, hogy a korai TV- és videójeleket nem közvetlenül az RGB jeleknek választották (bár manapság már gyakori a közvetlen RGB ábrázolás) az NTSC bevezetésének idejében a visszafelé kompatibilitás biztosítása volt:
A színes műsorszórás kezdetén a korabeli háztartásokban szinte kizárólag fekete-fehér TV-vevők voltak találhatók.
Természetes volt az igény a már kiépített fekete-fehér műsorszóró rendszerrel való visszafelé kompatibilitásra színes kép-továbbítás esetén, amelyet a fekete-fehér kép és a színinformáció külön kezelésével volt elérhető.
Természetesen manapság már ez a tradicionális ok nem szempont videójelek megválasztása esetén.
Azonban látni a színinformáció külön kezelése lehetővé teszi a színek csökkentett felbontással való tárolását, amely jelentős adattömörítést (analóg esetben sávszélesség-csökkentést) tesz lehetővé.

A fekete-fehér kép egy színes kép világosságinformációjának fogható fel, amely a színpont relatív fénysűrűségével arányos, és így az $RGB$ koordináták lineáris kombinációjaként számítható.
Az együtthatók az adott eszközfüggő színtértől függnek, az NTSC alapszínei esetén pl. \eqref{Eq:NTSC_luminance} alapján adottak.
Ebből kifolyólag színes TV esetén is az változatlanul továbbítandó jelnek a \textbf{világosságjelet (luminance)} választották, amely tehát a relatív fénysűrűséggel megegyezik, és így pl. NTSC esetén az RGB jelekből
\begin{equation}Y_{\mathrm{NTSC}} = 
   0.30R + 0.59G + 0.11 B. 
   \label{Eq:NTSC_luminance}
\end{equation}
alapján számítható \footnote{Fontos ismét kihangsúlyozni, hogy a világosság-számítás módja színtérfüggő, az alapszínektől és a fehérponttól függ a már bemutatott módon.}.

Egy színes képpont leírásához 3 komponens szükséges, egy lehetséges és hatékony leírás pl. a képpont világossága, színezete és telítettsége.
A világosságjel mellé tehát két független információ kell, amelyek egyértelműen meghatározzák az adott színpont színezetét és telítettségét\footnote{A visszafelé-kompatibilitás biztosításához ezt a két színezetet leíró jelet kellett az NTSC rendszerben a változatlan fekete-fehér jelhez úgy hozzáadni, hogy a meglévő fekete-fehér vevők a világosságjelet demodulálni tudják, és a hozzáadott többletinformáció minimális látható hatással legyen a megjelenített képre.}.
Ugyanakkor fontos szempont volt ezen világosságinformáció-mentes, pusztán színinformációt leíró jelek könnyű számíthatósága az RGB komponensekből az egyszerű analóg áramköri megvalósíthatóság érdekében.

A színinformáció/világosságinformáció-szétválasztás legegyszerűbb (de jól működő) megoldásaként egyszerűen vonjuk ki a világosságot az RGB jelekből!
Mivel az $Y$ együtthatóinak összege definíció szerint (tetszőleges színtérben) egységnyi, így pl. NTSC esetén \eqref{Eq:NTSC_luminance} mindkét oldalából $Y$-t kivonva igaz a 
\begin{equation} 
   0.30 ( R - Y ) + 0.59 ( G - Y )  + 0.11 ( B - Y )  = 0 
   \label{eq:chrominances}
\end{equation}
egyenlőség.
Az $ ( R - Y ) $, $ ( G - Y ) $ és $ ( B - Y ) $ a TV-technika ún. \textbf{színkülönbségi jelei}, és a következő tulajdonságokkal bírnak:
\begin{itemize}
\item Nem függetlenek egymástól, kettőből számítható a harmadik.
\item Előjeles mennyiségek.
\item Ha két színkülönbségi jel zérus, akkor a harmadik is az.
Ekkor $R = G = B = Y$, így tehát a színtér fehérpontjában vagyunk.
A fehér színre kapott zérus színkülönbségi jelek azt mutatják, hogy a színinformációt valóban a színkülönbségi jelek jelzik, a fénysűrűség (világosság) pedig tőlük független mennyiség.
\item Az adott színkülönbségi jel értéke maximális ha a hozzá tartozó alapszín maximális intenzitású, és vice versa.
NTSC rendszerben vörös színkülönbségi jelre $R = 1$, $G = B= 0$ esetén
\begin{equation}
Y = 0.30 \cdot 1 + 0.59 \cdot 0 + 0.11 \cdot 0 \hspace{3mm }\rightarrow \hspace{3mm } R - Y  = 0.7,
\end{equation}
és hasonlóan $R=0$, $G = B = 1$ esetén
\begin{equation}
Y = 0.30 \cdot 0+ 0.59 \cdot 1 + 0.11 \cdot 1 \hspace{3mm }\rightarrow \hspace{3mm } R - Y  = -0.7.
\end{equation}
\item A fenti megfontolások alapján a színkülönbségi jelek dinamikatartománya:
\begin{align}
\begin{split}
-0.7 \leq R-Y \leq& 0.7 , \hspace{2cm} -0.89 \leq G-Y \leq 0.89, \\
 &-0.41 \leq B-Y \leq 0.41
\end{split}
\end{align}
\end{itemize}
A három színkülönbségi jelből kettő elegendő a színpont színinformációjának leírásához.
Mivel jel/zaj-viszony szempontjából ökölszabályszerűen mindig a nagyobb dinamikatartományú jelet célszerű továbbítani, így a választás a vörös és zöld színkülönbségi jelekre esett.

A videótechnikában tehát egy adott színpont ábrázolása a
\begin{align*}
Y&: \text{Luminance }\\
 	\left.\begin{array}{lr}
        R-Y\\
        B-Y
        \end{array}\right\}&: \text{Chrominance}
\end{align*}
ún. \textbf{luminance-chrominance térben} történik, amely felfogható egy új színmérőrendszernek/színtérnek is az $RGB$ színtérhez képest.

\subsection{A luminance-chrominance komponensek, mint színtér}
Vizsgáljuk most, hol helyezkednek el az adott RGB eszközfüggő színtérben ábrázolható színek ebben az új, $Y,\, R-Y,\, B-Y$ térben!
Az előzőekben láthattuk, hogy az $XYZ$ térben ez a színhalmaz egy paralelepipedont, az RGB térben egy egységnyi oldalú kockát jelent (lásd \ref{Fig:device_dep} ábra).
Vegyük észre, hogy a $Y,\, R-Y,\, B-Y$ koordinátákat akár az $XYZ$, akár az RGB komponensekből egy lineáris transzformációval előállíthatjuk:
Jelöljük adott RGB alapszínek esetén a relatív fénysűrűség RGB együtthatóit $k_r, k_g, k_b$-vel.
Ekkor általánosan a színkülönbségi jelek a 
\begin{align}
\begin{bmatrix}[c]
       Y \\[0.3em]
       B - Y \\[0.3em]
       R - Y\end{bmatrix} &= 
\begin{bmatrix}[c c c]
      k_r &  k_g&  k_b  \\[0.3em]
      -k_r &  -k_g&  1-k_b  \\[0.3em]
      1-k_r &  -k_g&  -k_b \end{bmatrix} 
\begin{bmatrix}[c]
       R \\[0.3em]
       G \\[0.3em]
       B \end{bmatrix}
\end{align}
transzformációval számíthatók.
Példaképp maradva az NTSC rendszer világosság-együtthatóinál (kiindulva abból, hogy $Y = 0.3R + 0.59G + 0.11B$) a transzformáció alakja
\begin{align}
\begin{bmatrix}[c]
       Y \\[0.3em]
       B - Y \\[0.3em]
       R - Y \end{bmatrix} &= 
\begin{bmatrix}[c c c]
      0.3 &  0.59&  0.11  \\[0.3em]
       -0.3 &  -0.59 & 0.89  \\[0.3em]
      0.7 &  -0.59&  -0.11  \end{bmatrix} 
\begin{bmatrix}[c]
       R \\[0.3em]
       G \\[0.3em]
       B \end{bmatrix}_{\mathrm{NTSC}}.
\end{align}
A lineáris transzformációt az RGB kockára végrehajtva megkaphatjuk az ábrázolható színek halmazát.
Az így kapott test az \ref{Fig:YCbCr_space} (a) ábrán látható.
Láthatjuk, hogy az RGB egységkocka egy paralelepipedonba transzformálódott, ahol a paralelepipedon főátlója az $Y$ világosság tengely.
Ennek mentén, az $R-Y = B-Y = 0$ tengelyen helyezkednek el a különböző szürke árnyalatok. 
\begin{figure}[htp]
	\centering
	\begin{overpic}[width = 0.45\columnwidth ]{figures/Video_colorspaces/LC_space_1.png}
	\small
	\put(0,0){(a)}
	\put(45,90){$Y$}
	\put(48,2){$R\!-\!Y$}
	\put(87,26){$B\!-\!Y$}
	\end{overpic}
	\hspace{6mm}
	\begin{overpic}[width = 0.48\columnwidth ]{figures/Video_colorspaces/LC_space_2.png}
	\small
	\put(0,0){(b)}
	\scriptsize
	\put(39,82){$R$}
	\put(25,24){$G$}
	\put(89,44){$B$}
	\put(12,58){$Y\!e$}
	\put(65,19){$C\!y$}
	\put(78,77){$M\!g$}
	\end{overpic}
	\caption{Az $Y, R-Y, B-Y$ színtér ábrázolható színeinek halmaza oldalnézetből (a) és felülnézetből (b).}
	\label{Fig:YCbCr_space}
\end{figure}

Az eredeti RGB kockához hasonlóan, paralelepipedon főátlón kívüli csúcsaiban (amelyben az $Y=0$ fekete és az $R=G=B=Y=1$ fehér található) az eszközfüggő színtér egy, vagy két $100~\%$-os intenzitású alapszínnel kikeverhető
\begin{equation}
R = \begin{bmatrix}[c] 1\\[0.3em] 0\\[0.3em] 0\end{bmatrix} \hspace{2mm}
G = \begin{bmatrix}[c] 0\\[0.3em] 1\\[0.3em] 0\end{bmatrix}\hspace{2mm}
B = \begin{bmatrix}[c] 0\\[0.3em] 0\\[0.3em] 1\end{bmatrix}\hspace{2mm}
Cy = \begin{bmatrix}[c] 0\\[0.3em] 1\\[0.3em] 1\end{bmatrix}\hspace{2mm}
Mg = \begin{bmatrix}[c] 1\\[0.3em] 1\\[0.3em] 0\end{bmatrix}\hspace{2mm}
Ye = \begin{bmatrix}[c] 1\\[0.3em] 1\\[0.3em] 0\end{bmatrix}
\end{equation}
vörös, zöld, kék alap- és cián, magenta, sárga ún. komplementer színek találhatók \footnote{Ezen komplementer színek tulajdonsága, hogy az egyes RGB alapszínekkel RGB kockában átlósan helyezkednek el, így a színtérben a lehető legmesszebb elhelyezkedő színpárokat alkotják.
Ennek megfelelően egymás mellé vetítve a komplementer színpárok (vörös-cián, sárga-kék, zöld-magenta) váltják ki a legnagyobb érzékelt kontrasztot.}.

A paralelepipedonra az $Y$-tengely irányából ránézve (\ref{Fig:YCbCr_space} (b) ábra) láthatjuk a világosságjeltől függetlenül, adott színtérben kikeverhető színek összességét.
Az $R-Y, B-Y, Y$ térben gyakori adott $Y$ világosság mellett a színek ezen $R-Y, B-Y$ síkon való ábrázolása.
Minthogy az $R-Y, B-Y$ jelek meghatározzák adott színpont színezetét és telítettségét, így az ábra azt jelzi, hogy a különböző színezetű és telítettségű színek egy szabályos hatszöget töltenek ki.
A hatszög csúcsai a színtér alap- és komplementerszínei.
Természetesen adott $Y$ érték mellett az ábrázolható színek nem tölti ki teljesen ezt a hatszöget:
adott világosságérték mellett az ábrázolható színek halmaza a $Y, R-Y, B-Y$ paralelepipedon egy adott $Y$ magasságban húzott síkkal vett metszeteként képzelhető el, azaz tetszőleges $0 \leq Y \leq1$ esetén rajzolható egy $R-Y, B-Y$ diagram.
Az így rajzolható diagramokra példákat a \ref{Fig:YCbCr_sect} ábra mutat.
\begin{figure}[htp]
	\centering
	\begin{overpic}[width = 1\columnwidth ]{figures/Video_colorspaces/YCbCr_2_11.png}
	\small
	\put(0,3){(a)}
	\put(0,37){$Y = 0.11$}
	\end{overpic}
	\vspace{2mm}
	\begin{overpic}[width = 1\columnwidth]{figures/Video_colorspaces/YCbCr_2_30.png}
	\small
	\put(0,37){$Y = 0.3$}
	\put(0,3){(b)}
	\end{overpic}
	\vspace{2mm}
	\begin{overpic}[width = 1\columnwidth]{figures/Video_colorspaces/YCbCr_2_59.png}
	\small
	\put(0,37){$Y = 0.59$}
	\put(0,3){(c)}
	\end{overpic}
	\caption{Különböző $Y$ értékek mellett rajzolható $B-Y, R-Y$ diagramok.}
	\label{Fig:YCbCr_sect}
\end{figure}
Nyilván rögzített $Y$ mellett nem biztos, hogy minden szín $100~\%$-os telítettséggel van jelen a $B-Y,R-Y$ diagramon. 
Például: teljesen telített kékre $Y=0.11$, azaz a $100~\%$ intenzitású kék alapszín ezen magasságban vett diagramon található.
Más magasságban vett  $B-Y, R-Y$ diagramon csak fehérrel higított kék található, azaz nem teljesen telített kék található.

A vizsgált diagramokból leszűrhető, hogy a világosságjel valóban független a színinformációtól, adott színpont színezetét és telítettségét pusztán az $R-Y$ és $B-Y$ diagramokon vett helye meghatározza.
Vizsgáljuk most, hogyan definiálhatóak ezen érzeti jellemzők, azaz a színezet és telítettség a TV technika $Y, R-Y, B-Y$ színterében!

\subsection{Eszközfüggő színterek színezet- és telítettség-definíciója}
A könnyebb elképzelhetőség kedvéért ábrázoljuk az $R-Y, B-Y$ koordinátákhoz tartozó színeket, az adott színponthoz tartozó olyan világosságérték mellett, amely esetén pontonként teljesül, hogy $X \!+\!Y\!+\!Z = 1$: 
ezzel gyakorlatilag az adott RGB színtér $xy$-színpatkón felvett színét képezzük le az $R-Y, B-Y$ diagramra.
\begin{figure}[htp]
	\centering
	\begin{minipage}[c]{0.6\textwidth}
	\begin{overpic}[width = 1\columnwidth ]{figures/Video_colorspaces/YCbCr_gamut.png}
	\small
	\put(56,46){$\alpha$}
	\end{overpic} \end{minipage}\hfill
	\begin{minipage}[c]{0.4\textwidth}
	\caption{Adott $Y, R-Y, B-Y$ térben ábrázolható színek gamutja.}
	\label{Fig:ycbcr_gamut}  \end{minipage}
\end{figure}
Az így kapott színhalmaz, amely felfogható az adott alapszínek mellett a luminance-chrominance tér gamutjának is, a \ref{Fig:ycbcr_gamut} ábrán látható.

\paragraph{Színezet:}
Megfigyelhető, hogy a diagramon az origóból kiinduló félegyenesen azok a színek vannak, amelyek egymásból kinyerhetők fehér szín hozzáadásával.
Tehát az origóból kiinduló félegyenesen az azonos színezetű, de eltérő telítettségű színek vannak. 
Azaz tetszőleges színpontot vizsgálva, a $B-Y,R-Y$ diagramon a színpontba mutató helyvektor iránya egyértelműen meghatározza az adott pont színezetét.
Ennek megfelelően a TV technikában a színezetet a $B-Y, R-Y$ diagramon a színpont helyvektorának irányszögeként definiáljuk:
\begin{equation}
\text{színezet}_{\mathrm{TV}} = \alpha  = \arctan \frac{R-Y}{B-Y}
\label{eq:hue}
\end{equation}
a \ref{Fig:ycbcr_gamut} ábrán látható jelölés alkalmazásával.

\paragraph{Telítettség:}
A telítettség kifejezése már kevésbé egyértelmű, több definíció bevezethető rá.
Általánosan, a telítettség azt fejezi ki, mennyi fehér hozzáadásával keverhető ki egy adott szín a színezetét meghatározó teljesen telített alapszínből.
Az $XYZ$-térben bevezettük a telítettségre a színtartalmat, illetve színsűrűséget.
Felmerül a kérdés, hogyan terjeszthető ki a telítettség fogalma eszközfüggő RGB színterekre.
Láthattuk, hogy az adott RGB színtérben előállítható legtelítettebb színek a gamut határán elhelyezkedő kvázi-spektrál színek, amelyek a legközelebb vannak az azonos színezetű valódi spektrálszínhez.
A bevezetendő telítettség-mennyiség célszerűen a kvázi-spektrál színekre tehát maximális, egységnyi értékű.

A telítettség ezek után a következő módokon definiálható.
\begin{itemize}
\item  Minthogy egy tetszőleges színnek a fehér színtől, azaz az origótól vett távolsága arányos a szín fehér-tartalmával, így legegyszerűbb módon a telítettség közelíthető a
\begin{equation}
\text{telítettség}_{\mathrm{TV},1} = \sqrt{ (R-Y)^2 +(B-Y)^2}
\label{eq:saturation_1}
\end{equation}
távolsággal.
Később tárgyalt okok miatt az analóg időkben TV technikusok körében ez a definíció volt érvényben.
Az így számolt telítettség valóban $0$ a fehér színre, azonban a kvázi-spektrálszínek telítettsége így nem egységnyi.
%
\item A matematikailag korrekt telítettség-definíció bevezetéséhez kiterjeszthetjük a korábban megismert színsűrűséget eszközfüggő színterekre\footnote{Ismétlésként: az $XYZ$ térben adott pont színsűrűsége $p_c = \frac{Y_d}{Y}$, ahol $Y_d$ az adott színhez tartozó domináns hullámhosszú szín fénysűrűsége, $Y$ a vizsgált szín saját fénysűrűsége.}.
Ennek egyszerűbb értelmezéséhez ábrázoljuk adott színpont paramétereit ún. területdiagramon!
%
\begin{figure}[htp]
	\centering
	\begin{minipage}[c]{0.6\textwidth}
	\begin{overpic}[width = 1\columnwidth ]{figures/Video_colorspaces/area_chart.png}
	\end{overpic} \end{minipage}\hfill
	\begin{minipage}[c]{0.4\textwidth}
	\caption{Tetszőlegesen választott $R,G,B$ koordináták esetén rajzolható területdiagram.}
	\label{Fig:area_diagram}  \end{minipage}
\end{figure}
%
A területdiagram a következő módon rajzolható fel egy tetszőleges RGB koordinátáival adott szín esetén: 
A vízszintes tengelyt osszuk fel az $Y$ fénysűrűség RGB együtthatóinak megfelelően, majd az egyes RGB komponenseket ábrázoljuk az intenzitásuknak megfelelő magasságú oszlopokkal.
Ekkor egy $Y$ magasságban húzott vonal alatt és fölött a színkülönbségi jeleknek megfelelő magasságú oszlopok alakulnak ki, amely oszlopok előjelesen vett területeinek összege \eqref{eq:chrominances} alapján zérus.
\begin{figure}[b!]
	\centering
	\begin{overpic}[width = 1\columnwidth ]{figures/Video_colorspaces/YCbCr_saturation.png}
	\small
	\put(0,0){(a)}
	\put(50,0){(b)}
	\end{overpic}
	\caption{Az $R-Y,B-Y$ térben ábrázolt színek telítettsége \eqref{eq:saturation_1} (a) és \eqref{eq:saturation_2} (b) alapján számolva}
	\label{Fig:saturations}  
\end{figure}

Válasszuk ki ezután a legkisebb $RGB$ komponenst (a \ref{Fig:area_diagram} ábrán látható példában az $R$) és húzzunk egy vízszintes vonalat ennek magasságában!
Ekkor a vizsgált színt két részre osztottuk: egy fehér színre (amelyre $R=G=B$) és egy kvázi-spektrálszínre, amelynek az egyik $RGB$ komponense zérus, és amelynek fénysűrűsége $Y_d = \min (R,G,B) - Y$.
A domináns hullámhosszú spektrálszín szerepét erre a kvázi-spektrálszínre cserélve kiterjeszthetjük a színsűrűséget az adott eszközfüggő színtérre, amely alapján a telítettség definíciója
\begin{equation}
\text{telítettség}_{\mathrm{TV},2} = \frac{| \min(R,G,B) - Y |}{Y}.
\label{eq:saturation_2}
\end{equation}
Könnyen belátható, hogy az $R = G=B=Y$ fehérpontokra a telítettség definíció szerint 0, míg kvázi-spektrálszínekre ($\min(R,G,B) = 0$) a telítettség azonosan 1.
\end{itemize}
A fent tárgyalt két telítettség-definíció alkalmazásával a \ref{Fig:ycbcr_gamut} ábrán látható színek telítettségét az \ref{Fig:saturations} ábra szemlélteti, megerősítve az eddig elmondottakat.
%
\section{Az $Y', R'-Y', B'-Y'$ komponensek}

Az előző szakasz bemutatta, hogyan választható legegyszerűbben szét a világosság és színezet/telítettség információ.
A tényleges videójelek ezen $Y, R-Y, B-Y$ jelekkel rokonmennyiségek, azonban történelmi okokból a feldolgozási lánc egy nem-lineáris transzformációt is tartalmaz, az ún. \textbf{gamma-korrekciót}.

\subsection{A gamma-korrekció}
A gamma-korrekció bevezetése történeti okokra vezethető vissza.
A CRT megjelenítők elektron-ágyúja erős nem-lineáris karakterisztikával rendelkezik, azaz a képernyő pontjain létrehozott fénysűrűség az anódfeszültség nemlineáris függvénye\footnote{Ez a nemlinearitás az anód-katód feszültség-áram karakterisztikájából származik főleg.
A megjelenítésért felelős foszforok már jó közelítéssel lineárisan viselkednek, azaz a gerjesztéssel egyenesen arányos a létrehozott fénysűrűségük.}.
Ez a karakterisztika jól közelíthető egy 
\begin{equation}
L_{R,G,B} \sim U^{\gamma}
\end{equation} 
hatványfüggvénnyel, ahol a legtöbb korabeli kijelzőre az exponens $\gamma \approx 2.5$, $L_{R,G,B}$ az egyes RGB pixelek fénysűrűsége és $U$ a pixelek vezérlőfeszültsége.
Ez a nemlineáris átvitel természetesen jól látható hatással lenne a megjelenített képre:
Az alacsony RGB szintek kompresszálódnak, míg a világos árnyalatok expandálódnak, ennek hatására a telített színek túltelítődnek, illetve a sötét árnyalatok még sötétebbé válnak.
A nem-kívánatos torzulás az \ref{Fig:gamma} ábrán figyelhető meg.

\begin{figure}[]
	\centering
	\begin{overpic}[width = 1\columnwidth ]{figures/Video_colorspaces/Gamma.png}
	\small
	\put(0,0){(a)}
	\put(52,0){(b)}
	\end{overpic}
	\caption{RGB kép megjelenítése Gamma-korrekcióval (a) és Gamma-korrekció hiányában (b).
	Utóbbi esetben az $R,G,B$ komponensek egy 2.4 exponensű hatványfüggvénnyel előtorzítottak.}
	\label{Fig:gamma}  
\end{figure}
\vspace{3mm}
A torzítás korrekciója kézenfekvő: 
Az RGB komponensek megjelenítés előtti inverz hatványfüggvénnyel való előtorzítása esetén az előtorzítás és a CRT kijelző torzítása együttesen az $RGB$ jelek lineáris megjelenítését teszi lehetővé $\left(U^{\gamma}\right)^{\frac{1}{\gamma}} = U$ alapján.
Ez a nemlineáris előtorzítás az ún. \textbf{gamma-korrekció}.
\begin{figure}[b!]
	\centering
	\begin{minipage}[c]{0.65\textwidth}
	\begin{overpic}[width = 0.95\columnwidth ]{figures/Video_colorspaces/gamma2.png}
	\end{overpic} \end{minipage}\hfill
	\begin{minipage}[c]{0.33\textwidth}
	\caption{A Gamma-korrekció alapelve az RGB jelek előtorzításával.}
	\label{Fig:gamma2}  \end{minipage} 
\end{figure}

A korrekció természetesen a megjelenítés előtt bárhol elvégezhető a videófeldolgozási lánc során, azonban a lehető legegyszerűbb felépítésű TV vevők érdekében az előtorzítást az RGB forrás-oldalon célszerű elvégezni\footnote{Természetesen ez a korai TV vevők esetén volt fontos szempont, amikor a gamma-korrekciót drága/komplex analóg áramkörökkel kellett megvalósítani}.
Ennek megfelelően a gamma-korrekció már kamera oldalon megvalósul (akár analóg, akár digitális módon) az RGB jelek közvetlen gamma-korrigálásával.
A következőkben tehát
\begin{align*}
\begin{split}
R' = R^{\frac{1}{\gamma}}, \hspace{10mm} 
G' = G^{\frac{1}{\gamma}}, \hspace{10mm}
B' = B^{\frac{1}{\gamma}}
\end{split}
\end{align*}
a Gamma-előtorzított RGB összetevőket jelölik, ahol $\frac{1}{\gamma} \approx 0.4-0.6$ szabványtól függően (ld. később).

\hspace{3mm}
Fontos leszögezni, hogy ugyan a Gamma-korrekciót a CRT képernyők nemlinearitásának kompenzációjára vezették be, a gamma-korrekció rendszertechnikája manapság is változatlan annak ellenére, hogy a CRT kijelzők alkalmazását szinte teljesen felváltotta az LCD és LED technológia.
A gamma-korrekció fennmaradásának oka, hogy a videójel digitalizálása során perceptuális kvantálást valósít meg, ahogyan az a következő fejezetben láthatjuk.

\subsection{A luma és chroma komponensek}
A Gamma-korrekció ismeretében bevezethetjük a mai videórendszerekben is alkalmazott tárolt és továbbított videójel-komponenseket:
\begin{figure}[]
	\centering
	\begin{overpic}[width = 0.53\columnwidth ]{figures/Video_colorspaces/video_signals.png}
	\end{overpic}
	\hspace{2mm}
	\begin{overpic}[width = 0.44\columnwidth ]{figures/Video_colorspaces/video_signals_2.png}
	\end{overpic}
	\caption{A Gamma-korrekció rendszertechnikája és a videójel-komponensek.}
	\label{Fig:gamma_system}  
\end{figure}
A videókomponensek előállításának rendszertechnikája a \ref{Fig:gamma_system} ábrán látható, az egyszerűség kedvéért most a kamerából ITU szabványba, ITU szabványból megjelenítő saját színterébe való színtérkonverziókat figyelmen kívül hagyva.
\begin{itemize}
\item A gamma-korrekció a kamera RGB-jelein hajtódik végre, SD, illetve HD esetében egy kb. 0.5 kitevőjű hatványfüggvény szerint.
A pontos gamma-korrekciós görbéket a következőekben fogjuk tárgyalni.
\item Az gamma-torzított $R',G',B'$ jelekből ezután az adott színtér előírt világosság-együtthatói alapján előállíthatók az $Y', R'-Y', B'-Y'$ jelek.
Továbbra is példaként az NTSC rendszer együtthatóinál maradva ezek alakja
\begin{align}
\begin{split}
Y' &= 0.3 \, R' + 0.59 \, G' + 0.11 \, B' \\
R'-Y' &= 0.7 \, R' - 0.59 \, G' - 0.11 \, B' \\
B'-Y' &= -0.3 \, R' - 0.59 \, G' - 0.89 \, B' \\
\end{split}
\end{align}
Ezek tehát az alapvető videójel-komponensek, amelyek végül ténylegesen tárolásra, tömörítésre, továbbításra (pl. műsorszórás) kerülnek.
\item Megjelenítő oldalon a fenti videójelekből a megfelelő inverz-mátrixolással az $R', G', B'$ jelek visszaszámíthatóak.
Megjelenítés során a megjelenítő gamma-torzításának hatására a kameraoldalon mért RGB komponensekkel lineárisan arányos fénysűrűségű RGB pixelek jelennek meg a kijelzőn.
\end{itemize}
Az így létrehozott $Y', R'-Y', B'-Y'$ jelek kitüntetett szereppel bírnak a videótechnikában.
Az eddigieket összegezve: ezek adják meg egy színes képpont ábrázolásának módját.
A komponensek neve:
\begin{itemize}
\item $Y'$: \textbf{luma jel}
\item $R'-Y'$, $B'-Y'$: \textbf{chroma jel}.
\end{itemize}

\paragraph{A luma és chroma jelek fizikai tartalma:\\}
Fontos észrevenni, hogy a luma jel nem egyszerűen a gamma-korrigált relatív fénysűrűség, hanem a gamma-korrigált RGB jelekből az eredeti $Y$ együtthatókkal számított videójel, azaz
\begin{equation}
Y' = 0.3R^{\frac{1}{\gamma}} + 0.11G^{\frac{1}{\gamma}} + 0.59B^{\frac{1}{\gamma}} \neq Y^{\frac{1}{\gamma}} = \left( 0.3R + 0.59G + 0.11B\right)^{\frac{1}{\gamma}}
\end{equation}
\begin{figure}[]
	\centering
	\begin{overpic}[width = 0.32\columnwidth ]{figures/Video_colorspaces/luma_chroma_0_11.png}
\small
\put(0,0){(a)}
	\end{overpic}
	\begin{overpic}[width = 0.32\columnwidth ]{figures/Video_colorspaces/luma_chroma_0_30.png}
\small
\put(0,0){(b)}
	\end{overpic}
	\begin{overpic}[width = 0.32\columnwidth ]{figures/Video_colorspaces/luma_chroma_0_59.png}
\small
\put(0,0){(c)}
	\end{overpic}
	\caption{A chroma térben ábrázolható színek halmaza fix $Y'$ értékek mellett vizsgálva.}
	\label{Fig:luma_chroma_space}  
\end{figure}
A luma jel fizikai tartalma emiatt nehezen kezelhető: 
Legszorosabban az adott színpont világosságával függ össze, fehér szín speciális esetén pl. ahol $R=G=B=Y_W$
\begin{equation}
Y'_W = \left( 0.3 + 0.59 +0.11 \right)Y_W^{\frac{1}{\gamma}} = Y_W^{\frac{1}{\gamma}}
\end{equation}
az egyenlőtlenség egyenlőségbe megy át, azaz a luma megegyezik a gamma-korrigált világosságjellel.
Általánosan azonban a luma jel színinformációt is hordoz magában.
Hasonlóan, a chroma jelek nem szimplán a gamma-korrigált színkülönbségi jelek (de hasonlóan, fehér esetében azonosan nullák), és így világosságinformációt is hordoznak magukban.
	
Adott luma értékek mellett az ábrázolható színek halmaza a \ref{Fig:luma_chroma_space} ábrán látható.
Megfigyelhető, hogy a luminance-chrominance térrel azonosan az ábrázolható színek egy hatszöget feszítenek ki, és a 100\%-osan telített színek helye nem változik (hiszen a 0 és 1 értékeken nem változtat a gamma-korrekció), ennek megfelelően az egyes pontok színezete a chroma térben változatlan.
Az ábrákon azonban egyértelműen látható, hogy adott $Y'$ értékek mellett is az ábrázolt színek világossága változik, tehát a chroma jelek világosságinformációt is tartalmaznak.
Látható, hogy a gamma-torzítás hatására---ahogy \ref{Fig:gamma} ábrán is megfigyelhető---adott $Y'$ mellett a telítetlen (fehérhez közeli) színek sötétebbé válnak, míg a telítettebb színek még telítettebbé válnak. 

%Ez az eddig elmondottak alapján nem kell, hogy problémát okozzon, hiszen pusztán annyit jelent, hogy a világosság és színinformációt nem teljesen szeparáltan kezeljük átvitel tárolás és átvitel során.
%Ugyanakkor látni fogjuk, hogy az emberi látás tulajdonságait kihasználva a színjeleket---azaz a chroma jeleket---csökkentett sávszélességgel, vagy digitális esetben kisebb felbontással továbbítjuk.
%Minthogy a fentiek alapján így kis részben a világosságjel sávszélessége/felbontása is csökken, amelynek már látható hatása lehet a megjelenített képen.-

\section{Az \ypbpr színtér}

A luma és chroma központi szerepet játszanak videótechnikában, a leggyakrabban ezek a jelek a színes képpont ábrázolásának alapja mind komponens, mind kompozit (több komponens kombinációjaként létrehozott videó) formátumok esetén.
Utóbbi formátum létrehozásával a következő fejezet foglalkozik részletesen.
Analóg, komponens videótechnikában egy színes képpont luma-chroma térben való leírását az \textbf{\ypbpr színtérben} való ábrázolásnak nevezzük (az ezekből képzett \ypbpr videójeleket a következő fejezet részletezi).

Az \ypbpr színtér $Y'$ jele maga a luma komponens, míg a $P'_{\mathrm{B}}, P'_{\mathrm{R}}$ jelek szimplán az átskálázott chroma komponensek, a skálafaktort úgy megválasztva, hogy dinamikatartományuk $\pm 0.5$ legyen.

Jelölje az adott RGB színtérben a relatív fénysűrűség együtthatóit $k_r, k_g$ és $k_b$.
Minthogy az $R'-Y$ és $B'-Y'$ komponensek dinamikatartományra rendre $1 - k_r$ és $1 - k_b$, ezért általános az \ypbpr jelek az luma-chroma jelekből a
\begin{align}
\begin{split}
Y' &= k_r \, R' + k_g \, G' + k_b \, B' ,\\
P_R &= k_1 \, \left( R' - Y' \right) = \frac{1}{2} \frac{1}{1 - k_r} \, \left( R' - Y' \right)\\
P_B &=  k_2 \, \left( B' - Y' \right) = \frac{1}{2} \frac{1}{1 - k_b} \, \left( B' - Y' \right)
\end{split}
\end{align}
összefüggés alapján számítható.
Az egyenletekben $R', G', B'  \in \lbrace 0, 1 \rbrace$ a Gamma-korrigált színkoordinátái az ábrázolt színpontnak adott eszközfüggő

Hasonlóan meghatározhatjuk általános $R',G',B'$ komponensekre az \ypbpr jelek kiszámításához szükséges transzformációs mátrixot
\begin{align}
\begin{bmatrix}[c]
       Y' \\[0.3em]
       P_{\mathrm{B}} \\[0.3em]
       P_{\mathrm{R}} \end{bmatrix}
       =& 
  \begin{bmatrix}[c c c]
   k_r & k_g & k_b  \\
   -\frac{1}{2}\frac{k_r}{1-k_b} & -\frac{1}{2}\frac{k_g}{1-k_b} & \frac{1}{2} \\
   \frac{1}{2}& -\frac{1}{2}\frac{k_g}{1-k_r} & -\frac{1}{2}\frac{k_b}{1-k_r} \\
\end{bmatrix}
\cdot
\begin{bmatrix}[c]
       R' \\[0.3em]
       G' \\[0.3em]
       B' \end{bmatrix},
\end{align}
míg az inverz-transzformációt 
\begin{align}
\begin{bmatrix}[c]
       R' \\[0.3em]
       G' \\[0.3em]
       B' \end{bmatrix}
       =& 
  \begin{bmatrix}[c c c]
   1 & 0 & 2 - 2 \cdot k_r  \\
   1 & -\frac{k_b}{k_g} \cdot (2-2k_b) &  -\frac{k_r}{k_g} \cdot (2-2k_r)  \\
   1 & 2 - 2 \cdot k_b & 0 \\
\end{bmatrix}
\cdot       \begin{bmatrix}[c]
       Y' \\[0.3em]
       P_{\mathrm{B}} \\[0.3em]
       P_{\mathrm{R}} \end{bmatrix}
\end{align}
írja le.

\begin{figure}[]
	\centering
	\begin{minipage}[c]{0.6\textwidth}
	\begin{overpic}[width = 1\columnwidth ]{figures/Video_colorspaces/YPbPr.png}
	\end{overpic} \end{minipage}\hfill
	\begin{minipage}[c]{0.4\textwidth}
	\caption{Az \ypbpr térben ábrázolható színek gamutja.}
	\label{Fig:ypbpr_gamut}  \end{minipage}
\end{figure}
Egyszerű példaként a HD szabvány színterében 
\begin{equation}
k_r = 0.2126, \hspace{7mm}
k_g = 0.7152, \hspace{7mm}
k_b = 0.0722
\end{equation}
Az adott alapszínek mellett az ábrázolható színek tartománya a \ref{Fig:ypbpr_gamut} ábrán látható.

\section{A színes képpontok digitális reprezentációja}

A jelen fejezet az eddigiekben bemutatta az színes képpontok ábrázolásának módját folytonos értékű $RGB$, luma és chroma jeleket feltételezve.
A színpontok diszkrét értékű reprezentációja ezen komponensek közvetlen digitalizálásával nyerhetők.
A digitalizálandó komponensek ritkább esetben közvetlenül a gamma-korrigált $R'G'B'$ jelek, míg leggyakrabban a luma-chroma \ypbpr komponensek.
A színes képpontok digitális luma-chroma ábrázolását az ún. $\mathbf{Y'C_{B}C'_{R}}$ jeleknek nevezzük\footnote{Az elnevezéseket gyakran hibásan használják, pl. \ycbcr helyett $Y'U'V'$ jelölést alkalmazva, ami helyesen nyilvánvalóan az analóg PAL kompozitjelet jelöli, ahogy a következő fejezetben láthatjuk.}.

Az \ycbcr digitális színtér közvetlenül az \ypbpr tér digitalizálásával, azaz diszkrét jelszinteken való reprezentációjaként kapható meg.
Ennek megfelelően az \ycbcr színtér természetesen eszközfüggő, a választott RGB alapszínektől függ, és gamutja az \ypbpr \ref{Fig:ypbpr_gamut} ábrán látható gamuttal megegyező, a folytonos értékkészlet helyett diszkrét értékek alkalmazása mellett.
A fejezet a továbbiakban az \ycbcr jelek előállításának kérdéseivel, a digitalizálás megfontolásaival foglalkozik.

\subsection{A perceptuális kvantálás a mintánkénti bitszám}
Vizsgáljuk elsőként, milyen kvantálási karakterisztikát kell alkalmazni a minél hatékonyabb diszkrét ábrázolás eléréséhez, ezzel rávilágítva a Gamma-korrekció valódi jelenlegi szerepére!
Tételezzük fel, hogy a kvantálandó jel a világosság, azaz a lineáris $Y$ relatív fénysűrűség (tehát nem a Gamma torzított $Y'$ luma jel)!
A kvantálási karakterisztika meghatározásához kiindulásul az emberi látás világosságérzékelésének tulajdonságai szolgálnak.

Ökölszabályként elmondható, hogy képi reprodukció során a képen megjelenített csúcsfehér \footnote{maximális diffúz fehér fény} fénysűrűségéhez képest az $1~\%$-nyi fénysűrűségszintek alatt az emberi szem nem képes az árnyalatok között különbséget tenni, pusztán fekete színt érzékel.
Más szóval ez azt jelenti, hogy a a reprodukálandó fénysűrűségszintek dinamikatartománya 100:1.

Emellett láthattuk, hogy átlagos megvilágítási körülmények között az emberi szem fénysűrűségre vett világosságérzékelése közel logaritmikus (a fénysűrűség-érzékelt világosság görbe közel logaritmikus függvény) a kontrasztérzékenység kb. $1~\%$.
Ez azt jeleneti, hogy két különböző fénysűrűségű felület akkor megkülönböztethető, ha a fénysűrűségeik aránya legalább 1.01.
Később ezt az összefüggést pontosították, a CIE L* karakterisztikája alapján---amely nagyobb tartományban írja pontosabban le az emberi látás világosságérzéklését---az érzékelt világosság a fénysűrűség kb. 0.4 hatványkitevőjű hatványfüggvénye.

Ez két elvárást támaszt a kvantálás során a teljes dinamikatartomány látható kvantálási zaj nélküli kvantálására vonatkozóan:
\begin{itemize}
\item A legnagyobb és legkisebb ábrázolt fénysűrűségszint aránya legalább 100:1
\item A szomszédos (N. és (N-1).) kódszavak fénysűrűségeinek hányadosa legfeljebb 1.01, azaz relatív különbségük $1~\%$
\end{itemize}

A megfelelő kvantálásra ellenpéldaként vizsgáljuk, mi a probléma pl. lineáris kvantálás alkalmazásával, azaz ha az $Y$ világosságjel kvantálása során a relatív fénysűrűség $Y \in \lbrace Y_0, 100 Y_0 \rbrace$ dinamikatartományának elemihez lineárisan rendelnénk hozzá a digitális kódokat.
A kvantálást tehát a 
\begin{equation}
q =  \nint{ \left( 2^N - 1 \right) \cdot  \frac{Y - Y_0 }{Y_1 - Y_0 } }
\end{equation}
leképzés valósítja meg, ahol $\nint{}$ az legközelebbi egészhez kerekítés operátora, és a kódolandó dinamika tartományból eredően $Y_1 = 100Y_0$.
Hasonlóan az $q.$ kódszóhoz tartozó világosságérték
\begin{equation}
Y^q = q \cdot \frac{Y_1 - Y_0}{2^N - 1} + Y_0.
\end{equation}

\begin{figure}[]
	\centering
	\begin{overpic}[width = 1\columnwidth ]{figures/linear_vs_perc_quant.png}
	\end{overpic}
	\caption{Az szomszédos kódszavakhoz tartozó fénysűrűségek relatív különbsége lineáris (a) és perceptuális (b) kvantálás esetén.}
	\label{Fig:linear_vs_perc_quant}
\end{figure}

Vizsgáljuk ekkor a szomszédos kódszavak relatív különbségét:
\begin{equation}
\frac{Y^{q+1}-Y^q}{Y^q} = \frac{1 }{q + \frac{2^N - 1}{99}}.
\label{Eq:rel_dif}
\end{equation}
Ez alapján pl. $N = 8$  bites kvantálás esetén a $q = 100$-as kód esetére
\begin{equation*}
\frac{Y^{101}-Y^{100}}{Y^{100}} \approx 0.01 = 1~\%,
\end{equation*}
azaz a szomszédos kódokhoz tartozó világosságértékek éppen a megkülönböztethetőség határán vannak.
Kisebb és nagyobb kódszavak (pl. 20 és 21, 200 és 201) esetén ugyanez a relatív különbség
\begin{equation*}
\frac{Y^{21}-Y^{20}}{Y^{20}} \approx 0.05 = 5~\%, \hspace{1cm} \frac{Y^{201}-Y^{200}}{Y^{200}} \approx 0.005 = 0.5~\%,
\label{eq:code_100}
\end{equation*}
Egyértelmű, hogy a 100-as kód alatti kódok esetében a egyes kódszavakhoz tartozó világosságszintek jól megkülönböztethetőek.
Ennek hatásaként a világosságjel lineáris kvantálása esetén a sötét árnyalatok esetén a különböző kvantálási szintek határa láthatóvá válna, ún. sávosodás (banding) jelenne meg a képen.
A bitmélység növelésével természetesen ez a sávosodás elkerülhető:
a legnagyobb relatív eltérés a 0 és 1-es kód között található. 
%
\begin{figure}[]
	\centering
	\begin{overpic}[width = 0.8\columnwidth ]{figures/linear_vs_perc_quant_2.png}
	\end{overpic}
	\caption{Kvantált szürkeskála 7 bites lineáris (a) és perceptuális (b) kvantálás alkalmazása esetén.
	Lineáris kvantálás esetén a $1 / q + \frac{2^7 - 1}{99} = 0.01$ alapján a kvantálási zaj láthatósági határa $q \approx 99$.}
	\label{Fig:linear_vs_perc_quant_2}
\end{figure}
%
A minimális bitszám amelyre \eqref{Eq:rel_dif} relatív különbség már $q=0$-re is $1~\%$-nál nagyobb
\begin{equation}
\frac{99}{2^N - 1} \leq 0.01 \hspace{1cm} N \geq 13.27 
\end{equation}
alapján $N=14$ esetén teljesül, azaz a 14 bites lineáris kvantálás megfelelő lenne \footnote{Ennek megfelelően a kamerák gyakran a nyers képformátum 14 bites lineáris ábrázolást alkalmaznak, amelyből a digitális Gamma-torzítás után újrakvantálással hozzák létre a végleges kimenetet.}.
Ugyanakkor \eqref{eq:code_100} összefüggésből látszik, hogy a 100-as kód fölötti tartományban a kvantálási lépcsők kihasználtsága rossz, a világosságjel feleslegesen finoman kvantált.

Kézenfekvő az ötlet, hogy az $Y$ relatív fénysűrűség helyett az érzékelt, szubjektív világosságinformációt kvantáljuk, így a kvantálási szintek közti szubjektív világosságérzet-különbség állandó.
A CIE $L^*$ görbéje alapján a szubjektív világosság az $Y$ relatív fénysűrűség 0.4-es kitevőjű hatványaként közelíthető.
A kvantálás előtt az $Y$ koordináta ennek megfelelő nem-lineáris előtorzításával tehát \textbf{perceptuális kvantálás} érhető el.
A kvantálási leképzést és az egyes kvantálási szintekhez tartozó fénysűrűségértékeket ebben az esetben a
\begin{equation}
q =  \nint{ \left( 2^N - 1 \right) \cdot  \frac{Y^{0.4} - Y_0^{0.4} }{Y_1^{0.4} - Y_0^{0.4}} }
\hspace{1cm}
Y^q = \left( q \cdot \frac{Y_1^{0.4} - Y_0^{0.4}}{\left( 2^N - 1 \right) } + Y_0^{0.4} \right)^{\frac{1}{0.4}} 
\end{equation}
alakban adhatjuk meg.
Ebből az összefüggésből már könnyen meghatározhatjuk az szomszédos kódszavakhoz tartozó fénysűrűségértékek relatív távolságát, ahogy az a \ref{Fig:linear_vs_perc_quant} (b) ábrán látható.
Megfigyelhetjük, hogy perceptuális kvantálás alkalmazásával a szomszédos fénysűrűségek relatív különbsége a dinamikatartomány nagy részén állandó, és már 10 bites kvantálás esetén is alig nagyobb, mint $1~\%$ \footnote{Harmadik opcióként logaritmikus kvantálást alkalmazva elérhető lenne, hogy a kódszavak elhelyezkedése feleljen meg az 1.01 relatív lépésköznek.
Ekkor $1.01^q \geq 100$ alapján $q = 463$ kódszóra van szükség, aminek reprezentációjára $N=9$ bit elegendő.
Történelmi okokból (Gamma-korrekció) azonban az itt bemutatott perceptuális kvantálás került szabványosításra.}.

Ebből kifolyólag videó esetén stúdiószabványokban perceptuális, nem-lineáris kvantálás mellett legalább 10 bites kvantálást alkalmaznak, míg konzumer célokra (pl. állókép esetén JPEG, műsorszórás, MPEG) elegendőnek ítélték a  8 bites ábrázolást.
Ennek megfelelően pl. az ITU-601 standard defintion és az ITU-709 HD szaványokban 8 és 10 bites reprezentációt írnak elő, a perceptuális kvantálás megvalósításának módjának és a pontos karakterisztikájának szigorú előírásával.
Ezt tárgyaljuk a következő szakaszban.

\subsection{A gamma-korrekció célja és megvalósítása}

Az előzőekben láthattuk, hogy digitalizálás előtt az $Y$ fénysűrűség kb. 0.4-es hatványfüggvénnyel való előtorzításával közelítően perceptuális kvantálás érhető el (azaz a szubjektív világosságérzet kvantálása).
Ennek hatására a kvantálási zaj a teljes dinamikatartományban egyenletesen oszlik el, és nem okoz jól látható sávosodást a kis fénysűrűségű területeken, mint lineáris kvantálás esetén, ahogy az a \ref{Fig:linear_vs_perc_quant_2} ábrán megfigyelhető.

Vizsgáljuk most, hogyan valósítható meg a perceptuális kvantálás a gyakorlatban a videó-rendszertechnikában!
Az elmondottak alapján egyszerű RGB forrást feltételezve a perceptuális kvantálás az RGB jelekből képzett $Y$ relatív fénysűrűség nem-lineáris, kb. 0.4-es hatványfüggvénnyel való torzítás utáni (tehát az $L^*$ szubjektív világosságjel) kvantálásával oldható meg.
Ekkor vevőoldalon (kijelző) digitális-analóg átalakítás után a megfelelő inverz-torzítás után az $Y$ összetevő visszanyerhető és a megfelelő inverz-transzformáció után az $RGB$ jelek kijelezhetők.

A kvantálás kérdései során nem vettük eddig figyelembe eddig a gamma-korrekciót: 
Gamma-korrigálás nélkül a kijelző nem-lineáris átvitele a megjelenített kép jól látható gamma-torzításához vezetne, amelyet tehát még a megjelenítés előtt egy kb. 0.4 hatványkitevőjű gamma-korrekciós görbével korrigálni kell.
Ez egy újabb, második nem-lineáris torzítás alkalmazását igényelné a dekóderoldalon, amely az analóg időkben természetesen drága, és feleslegesen bonyolult megoldásnak számított.

Vegyük észre azonban azt a szerencsés, de teljesen véletlen tényt, hogy a gamma-korrekciós hatványfüggvény kitevője pontosan megegyezik az emberi látás világosságérzékelést leíró $L^*$ hatványfüggvényével, azaz a perceptuális kvantálást megvalósító görbéjével.
Az egyszerűsítés kedvéért szakadjunk el a szigorú perceptuális kvantálás elvétől és adó oldalon cseréljük meg a nem-lineáris torzítást és a $P$-vel jelölt $RGB \rightarrow Y, R-Y, B-Y$ lineáris transzformációt!
Ennek hatására két dolog történik:
%
\begin{figure}[]
	\centering
	\begin{overpic}[width = 1\columnwidth ]{figures/gamma_flow_1.png}
	\small	
	\put(0,0){(a)}
	 \vspace{5mm}
 	\end{overpic}
	\begin{overpic}[width = 1\columnwidth ]{figures/gamma_flow_2.png}
	\small	
	\put(0,0){(b)}
	\end{overpic} \vspace{5mm}
	\begin{overpic}[width = 0.98\columnwidth ]{figures/gamma_flow_3.png}
	\small	
	\put(0,0){(c)}
	\end{overpic}
	\caption{A gamma-korrekció rendszertechnikája:
	(a) a tényleges perceptuális kvantálás megvalósításának módja.
	Ekkor azonban a CRT gamma-torzítása nem kerül még korrekcióra
	(b) esetben megjelenítés előtt ez a CRT-korrekció is megvalósul, a megoldás azonban túlbonyolított.
	Mérnöki közelítésként épp ezért a lineáris transzformáció és a nem-lineáris korrekció sorrendjét megfordítjuk, amely ugyan matematikailag nem precíz, azonban a rendszertechnikát jelentősen egyszerűsíti (c).}
	\label{Fig:gamma_flow}
\end{figure}
%
\begin{itemize}
\item Az adó oldalon nem a $L^* = Y^{0.4}$ jelet kvantáljuk, hanem az $R^{0.4},G^{0.4},B^{0.4}$ jelekből képzett $Y'$ \textbf{luma} jelet.
Mint láthattuk, fehér színekre ($R=G=B$) a luma jelre igaz, hogy $Y^{0.4} = Y'$, egyéb színekre a luma jel tartalmaz színinformációt is.
Az így megvalósított kvantálás tehát fehér színekre valóban perceptuális kvantálást valósít meg, egyéb színekre ezt csak jól közelíti.
\item A vevő oldalon a CRT korrekciós görbéje és az $L^* \rightarrow Y$ görbe eredőben épp lineáris átvitelt valósít meg (a görbék ,,kioltják egymást'').
\end{itemize}
Az így kapott rendszertechnika tehát egyetlen nem-lineáris átvitel alkalmazását igényli forrásoldalon és a teljes rendszer az eddig is tárgyalt Gamma-korrekciót valósítja meg.

Ezzel tehát most már láthatjuk a Gamma-korrekció tényleges, jelenlegi szerepét:
Habár manapság már a CRT kijelzőket szinte teljesen leváltották az LCD és LED alapon működő kijelzők, mégis a Gamma-korrekciót változatlanul alkalmazzák forrásoldalon.
Jelentősége ma már \textbf{nem} a CRT képcsövek karakterisztikájának kompenzálása, hanem az érzékeléshez illeszkedő perceptuális kvantálás megvalósítása.

\vspace{3mm}
Manapság természetesen a nem-lineáris átvitel digitális megvalósítása nem számít költséges feladatnak.
A jelenlegi megjelenítők vezérlőfeszültség-fénysűrűség karakterisztikája erősen nemlineáris, kijelzőről kijelzőre változik és jellemzően a CRT-k átvitelétől eltérő.
Emiatt kijelző oldalon egyrészt a gamma-torzítást semlegesíteni kell, illetve a kijelző átvitelének megfelelően az $RGB$ jelek előtorzítása szükséges.
Ezt a feladatot jellegzetesen közvetlenül kijelzés előtt megfelelő Look-up-Table alkalmazásával oldják meg.

\vspace{3mm}
A perceptuális kvantálás megvalósításához a különböző digitális formátumok a gamma-torzítást szabványos módon előírják.
Ezen nem lineáris transzferkarakterisztikák a szabványban ún. \textbf{opto-elektronikus transzfer karakterisztika} néven szerepelnek.
Pontos megválasztásuknak két fő szempontja van:
\begin{itemize}
\item A perceptuális kvantálás megvalósítása
\item A megjelenítési körülmények kompenzációja
\end{itemize}

\paragraph{Megjelenítési körülmények kompenzációja:\\}
Eddigi vizsgálatunk során az emberi látás jellemzői alapján a Gamma-korrekció exponensét 0.4-re választottuk.
Mégis, a gyakorlatban ennél gyakran magasabb hatványkitevőket alkalmaznak.
Ennek oka a megjelenítési körülményekre vezethető vissza: \ref{Fig:gamma} ábrán látható, hogy az RGB jelek 1-nél nagyobb hatványkitevőjű torzítása a kontraszt növekedéséhez és a színek telítéséhez vezet.
Ismert tény, hogy a Stevens (Bartleson-Breneman) és a Hunt hatás alapján sötét környezetben a sötét árnyalatok megkülönböztetési képessége romlik, a kép észlelt kontrasztja csökken, a színek színezettsége csökken.
%
\begin{figure}[]
	\centering
	\begin{overpic}[width = 1\columnwidth ]{figures/stevens.png}
	\end{overpic}
	\caption{A Bartleson-Breneman hatás illusztrációja.}
	\label{Fig:stevens_effect}
\end{figure}
A Bartleson-Breneman hatás pl. a \ref{Fig:stevens_effect} ábrán figyelhető meg.
Látható, hogy az emberi látás világosságérzékelése már képen belül is jelentősen változik a háttérvilágítás függvényében:
Egyrészt világos háttér előtt az érzékelt kontraszt (legvilágosabb és legsötétebb árnyalat aránya) nagyobb, a sötét háttérhez képest.
Másrészt világos háttér előtt a világos árnyalatok által keltett világosságkülönbség nő, a sötét árnyalatok által keltett kontraszt csökken.
Sötét háttér előtt a helyzet megfordul.
Ez azt jelenti, hogy a világos háttér előtt a látás világosság-érzékelése 0.4-nél kicsit nagyobb, sötét háttér előtt 0.4-nél kisebb hatványfüggvénnyel közelíthető.

Ha tehát a képi reprodukció helyszínén a környezeti fénysűrűség kicsi (pl. mozi) a megfelelő kontraszt és telítettség eléréséhez a kép előtorzítása szükséges.
Ennek módja olyan Gamma-korrekciós tényező előírása, amely a megjelenítő Gamma-torzítása után egy nem-lineáris, 1-nél kicsivel nagyobb kitevőjű eredő átvitelt valósít meg, így növelve a kontrasztot és a telítettséget.
A megfelelő Gamma-korrekcióval tehát a megjelenítési körülmények hatása kompenzálható.

Ez alapján pl. TV képernyőn való megjelenítéshez az ITU-709-es HD szabvány által definiált opto-elektronikus átviteli függvény a
\begin{equation}
E = 
\begin{cases}
4.500 L, \hspace{20mm} \mathrm{ha}\, L < 0.018 \\
1.099 L^{0.45} - 0.099, \hspace{3mm} \mathrm{ha}\, L \geq 0.018,
\end{cases}
\end{equation}
alakú, ahol $L \in \{ R, G, B \}$.
A görbe egy hatványfüggvényből és egy lineáris kezdeti szakaszból áll.
Ez a lineáris szakasz megakadályozza, hogy a görbe meredeksége (azaz a sötét árnyalatok erősítése) végtelen nagy legyen, amely erősítés a kamera érzékelőjének zaját látható nagyságúra erősítené.
Ahogy az ref{Fig:itu709} ábrán látható, a teljes görbe jól közelíthető egy $L^{0.5}$ függvénnyel.
\begin{figure}[]
	\centering
	\begin{overpic}[width = 0.7\columnwidth ]{figures/itu709.png}
	\end{overpic}
	\caption{Az ITU-709 HD szabvány (és SD szabvány) és az NTSC ($1/2.2$-es) gamma-karakterisztikája.}
	\label{Fig:itu709}
\end{figure}
A HD szabvány a kijelző oldalon minden esetben egy $\gamma_D \approx 2.5$-kitevőjű átvitelt feltételez.
Ez a gamma-korrekcióval 1.25 eredő hatványkitevőjű torzítást eredményez, amely egy átlagos nappali megvilágítása mellett a készítők által elérni kívánt kontrasztot eredményezi.

Ezzel szemben pl. a mozis célra szánt DCI-P3 szabvány a mozivásznon megjelenített kép 1.5-ös nem-lineáris torzítását írja elő \footnote{Valójában pl. HD esetén a teljes produkciós lánc minden eleme jól definiált, szabványosított.
A képi tartalmat úgy állítják elő, hogy az a kívánt (szubjektíve esztétikus) módon jelenjen meg egy szabványos átlagos megjelenítési környezetben, amelyet a ITU-R BT.2035 szabvány definiál, szabványos ITU-R BT.1886 szabvány szerinti referencia képernyőn megjelenítve.}.
A gyakorlatban természetesen a jelenlegi LCD kijelzők esetében a Gamma-torzítás (vagy éppen az eredő Gamma) szabadon állítható a néző számára optimális kontraszt beállítására.

\subsection{A digitális ábrázolás dinamikatartománya}

Az előzőekben láthattuk, hogy a perceptuális kvantálás lehetővé teszi az SD és HD tartalomra szánt színtér 10 biten való ábrázolását, valamint konzumer és műsorszórási célokra már 8 bites ábrázolás is kielégítő eredményt ad.
Kézenfekvő lenne a rendelkezésre álló teljes dinamikatartomány kihasználása a digitális tartalom ábrázolására, azaz pl. a világosságjel 8 bites ábrázolása esetén a $\lbrace 0, 255 \rbrace$ tartomány kihasználása úgy, hogy 0 a feketéhez, 255 a fehérhez tartozó kódszó.
Ezt az ún. full range hozzáállást alkalmazza pl. a JPEG kódoló, illetve számos közvetlenül RGB koordinátákkal dolgozó képszerkesztő szoftver.
%https://books.google.hu/books?id=hOu5DQAAQBAJ&pg=PA427&lpg=PA427&dq=RGB+headroom+footroom&source=bl&ots=NsT6C3TiLr&sig=ACfU3U1HLa7oM0fxBZLHjs6PFfuyi2kflg&hl=en&sa=X&ved=2ahUKEwjSlf-Uw-PoAhWkw4sKHebNCl0Q6AEwC3oECA0QLw#v=onepage&q=RGB%20headroom%20footroom&f=false 

\begin{figure}[]
	\centering
	\begin{overpic}[width = 0.7\columnwidth ]{figures/ycbcr_dyn_range.png}
	\end{overpic}
	\caption{A digitális \ycbcr kódszavak dinamikatartománya.}
	\label{Fig:ycbcr_dyn_range}
\end{figure}
Videótechnika szempontjából \ycbcr ábrázolás mellett gyakoribb az \textbf{narrow range} dinamika tartomány alkalmazása.
Ebben az esetben a teljes dinamikatartomány csak egy részét töltik ki az érvényes \ycbcr (vagy éppen $RGB$) értékek, az érvényes kódszavak alatt és fölött ún. \textbf{footroom} és \textbf{headroom} található.
Ezek a kódtartományok csak feldolgozás során (szűrések, mintavételi konverzió stb.) kihasználtak, a tárolás és továbbítás során nem tartalmaznak érvényes videóadatot.
A headroom és a footroom célja a kép szűrése, feldolgozása során esetlegesen fellépő túl- és alullövések (Gibbs-jelenség) kezelése, tárolása adatvesztés (clipping) nélkül.

8 bites reprezentáció esetén luma ($Y'$), illetve esetlegesen $R',G',B'$ jelekre a footroom 15 kódszónyi, míg a headroom 19 kód széles, így a luma jel 0 és 219 között vehet fel értékeket, tehát $16 \leq Y' \leq 235$ (A 0 és 255 kód szinkronizációs célokra foglalt).
A headroom és footroom aszimmetriájának valódi nyomós oka nincsen.

A $C'_\mathrm{B}$ és $C'_\mathrm{R}$ jelek esetén a nullszint a dinamikatartomány közepe, azaz a 128-as kód, míg headroom és footroom azonosan 15 kódnyi, azaz $16 \leq C'_\mathrm{B}, C'_\mathrm{R} \leq 240$.

Magasabb bitszámon való ábrázolás esetén minden előbb leírt jelszint arányosan skálázódik.
Az \ycbcr jelszintek tehát az \ypbpr analóg jelszintekből a 
\begin{equation}
\begin{bmatrix}[c]
       Y' \\[0.3em]
       C'_{\mathrm{B}} \\[0.3em]
       C'_{\mathrm{R}} \end{bmatrix}
       =
D\cdot
\begin{bmatrix}[c]
       16 \\[0.3em]
       128 \\[0.3em]
       128 \end{bmatrix}
+
D\cdot
\begin{bmatrix}[c]
       219 Y' \\[0.3em]
       224 P'_\mathrm{B} \\[0.3em]
       224 P'_{\mathrm{R}} \end{bmatrix}
\end{equation}
összefüggéssel számítható, ahol $D = 2^{N-8}$, $N$-el a bitszámot jelölve.

\subsection{A színkülönbségi jelek alulmintavételezése}

\begin{figure}[]
	\centering
	\begin{overpic}[width = 1\columnwidth ]{figures/umbrella.png}
 	\end{overpic}
	\caption{Az \ycbcr komponensek tartalma egyszerű tesztkép esetén.
	Megjegyezhető, hogy a $C_B$ és $C_R$ komponensek a színpont színezetét írják le $\lbrace -0.5, 0.5\rbrace$ dinamikatartományban, a tartalmuk ábrázolása így nem egyértelmű.
	Jelen ábrán az egyszerűség kedvéért $Y=0.5$ mellett mutatja a színtartalmat ()}
	\label{Fig:umbrella}
\end{figure}
%
Az világosság és színinformáció külön kezelésének---azaz az $R'G'B'$ színpontok luma+chroma reprezentációjának---két nagy előnye volt bevezetésük idejében.
Egyrészt történelmileg fontos előny a korai fekete-fehér TV vevőkkel való visszafelé kompatibilitás, ahogy azt a következő fejezet tárgyalja.
Másrészt az ábrázolásmód jobban illeszkedik az emberi színérzékelés modelljéhez\footnote{Habár az emberi szemben a fényérzékelés három különböző, jellemzően vörös, zöld és kék árnyalatokra érzékeny fotoreceptorral történik, az opponens színelmélet alapján a látóidegeken már egy világosságinformáció-jellegű és két színezetet leíró ingerület terjed}:
az emberi látás színezet-információra vett kisebb felbontása lehetővé teszi az analóg chroma jelek sávszélesség-csökkentését, azaz a színjelek kisebb felbontáson való tárolását, átvitelét.
Digitális ábrázolás, azaz \ycbcr reprezentáció esetén ez a csökkentett felbontású színjel-ábrázolást a \textbf{chroma-alulmintavételezés} (\textbf{chroma subsampling}) valósítja meg.

\subsubsection*{A mintavételi struktúra jelzése:\\}
Az \ycbcr komponensek tartalma egy egyszerű mintakép esetén a \ref{Fig:umbrella} ábrán látható.
Egyértelmű, hogy a színezet-tartalom ritkán tartalmaz apró részleteket (nagyfrekvenciás tartalmat), így a chroma jeleket elegendő kisebb felbontással tárolni.
A chroma jelek felbontása a horizontális és vertikális irányban is csökkenthető, jellegzetesen a luma jel felbontása felére, vagy negyedére választják, azaz alulmintavételezik.
Így különböző \textbf{mintavételi struktúrák,} vagy \textbf{sémák} (\textbf{subsampling scheme}) alakíthatóak ki.
A chroma jel felbontásának a lumáéhoz képesti változását a horizontális és vertikális irányban a
\begin{equation}
J : a : b : \alpha
\end{equation}
mintavételi struktúra jelzéssel adható meg, ahol az egyes betűk a következőket jelölik:
\begin{itemize}
\item $J$: a horizontális referencia szám.
Eredetileg (NTSC és SD esetén) a luma jel mintavételi frekvenciáját jelölte $f^{Y'}_s = J \cdot 3\,\frac{3}{8}~\mathrm{MHz}$ formában (azaz hányszorosa a luma jel mintavételi frekvenciája az NTSC rendszer színsegédvivő-frekvenciájának).
A HD formátumok esetében már $J=22$ nagyságú értékeket kellett volna jelölni.
Ehelyett végül referenciaértékként fixen 4-re választják, amelyhez képest megadhatjuk a chroma jelek alulmintavételezésének mértékét.
\item $a$: a $J$ pixelre eső chroma ($C_{\mathrm{B}}$ és $C_{\mathrm{R}}$) minták száma egy sorban, tehát a színkülönbségi jelek vízszintes irányú alulmintavételezésének mértéke a lumához képest.
Így pl. $J:a= 4:2$ a chromaminták számának felezését jelöli a vízszintes irányban.
\item $b$: a chroma minták függőleges irányú alulmintavételezésének jelzése.
Ha $b = a$, akkor nincs vertikális alulmintavételezés.
Ha $b = 0$, akkor a 2:1 arányú alulmintavételezés történik (azaz a chroma jel vertikális felbontása a luma fele).
\item $\alpha$: a színkulcsolási (pl. green box) csatorna jelenlétét jelzi. 
Ha van színkulcsolás, akkor $\alpha = J$, máskülönben nem jelöljük.
\end{itemize}
\begin{figure}[]
	\centering
	\begin{overpic}[width = 1\columnwidth ]{figures/chroma_subsampling.png}
 	\end{overpic}
	\caption{A leggyakrabban alkalmazott chroma mintavételi struktúrák szemléltetése.}
	\label{Fig:chroma_subsampling}
\end{figure}
Természetesen a chroma jelek alulmintavételezése egyszerű veszteséges tömörítésként fogható fel, a tárolás és továbbítás során létrejövő adatmennyiség csökkentésére alkalmas.
Megjelenítés előtt az alumintavételezett chroma jelek felbontását megfelelő eljárással vissza kell állítani az eredetire, amely után a megjelenítendő $R'G'B'$ jelek kiszámíthatók.

\subsubsection*{Néhány gyakori mintavételi struktúra:\\}

A leggyakrabban alkalmazott chroma mintavételezési struktúra a \ref{Fig:chroma_subsampling} ábrán láthatóak:
\begin{itemize}
\item \textbf{4:4:4}: Ezen mintavételi struktúra esetén sem horizontális, sem vízszintes alulmintavételezés nem történik, a chroma jelek felbontása a luma jelével megegyező.
Ez esetben választható közvetlen $R'G'B'$ ábrázolás is az \ycbcr helyett.
Konzumer berendezésekben nem alkalmazzák, filmstúdiókban (pl. CGI feldolgozás, filmszkennelés, utómunkálatok során gyakrabban).
Elsőként az ITU-2020 UHD ajánlásban jelent meg szabványosított formában.
Egy pixel ábrázolása 8 bites bitmélység esetén $3 \cdot 8 ~\mathrm{bit} = 24~\mathrm{bit}$ adatigényű.
%
\item \textbf{4:2:2}: A chroma jelek vízszintes felbontása a luma jelek fele, míg függőlegesen nincs alulmintavételezés.
A chroma minták vízszintesen minden második luma mintával megegyező pozícióban helyezkednek el (\textbf{cosited}) (ld. később).
Ez az alapvető SD és HD stúdióformátum, konzumer célra inkább csak high-end berendezések alkalmazzák.
Mivel 2 pixelre jut egy $C_{\mathrm{B}}$ és egy $C_{\mathrm{R}}$ minta, egy pixel ábrázolása 8 bit/komponens esetén $(1+ 2\cdot \frac{1}{2})\cdot 8~\mathrm{bit} = 16~\mathrm{bit}$-et vesz igénybe, így a tömörítési tényező 4:4:4-hez képest $\frac{2}{3}$.
%
\item \textbf{4:1:1}: Manapság ritkábban alkalmazott mintavételi struktúra, DV kézikamerák, olcsóbb konzumer elektronikák használták.
A chroma minták vízszintes felbontása a luma felbontásának negyede, függőlegesen nincs alulmintavételezés.
Mivel 4 pixelre jut egy-egy chroma minta, így egy pixel ábrázolása 8 bit/komponens esetén $(1+ 2\cdot \frac{1}{4})\cdot 8~\mathrm{bit} = 12~\mathrm{bit}$-et vesz igénybe. 
A tömörítési faktor 4:4:4-hez képest $\frac{1}{2}$.
%
\item \textbf{4:2:0}: A manapság is legelterjedtebb, a digitális műsorszórás és lokális, digitális videótárolás mintavételi struktúrája.
A chroma jelek mind horizontálisan, mind vertikálisan felezett felbontásúak a lumához képest.
Hasonlóan a 4:1:1-hez, mivel 4 pixelre jut egy-egy chroma minta, így egy pixel ábrázolása 8 bit/komponens esetén $(1+ 2\cdot \frac{1}{4})\cdot 8~\mathrm{bit} = 12~\mathrm{bit}$-et vesz igénybe, és a tömörítési faktor 4:4:4-hez képest $\frac{1}{2}$.

A 4:2:0 mintavételi struktúra megvalósítása két módon lehetséges, ahol a módszerek között a chroma minták horizontális helye tesz különbséget:
\begin{itemize}
\item A JPEG és MPEG-1 mintavételi struktúrája esetében a chroma minták horizontálisan minden második luma-minta \textbf{közé} esnek.
\item MPEG-2 és újabb kódolok esetén a chroma minták horizontálisan \textbf{egybeesnek} minden második luma-mintával.
\end{itemize}
\end{itemize}
Felmerülhet a kérdés, hogy hogyan értelmezhető a chroma minták helye a luma-mintákhoz képest.
A ennek megválaszolásához fontos ismerni, milyen jelfeldolgozási lépések szükségesek a különböző mintavételi struktúrák előállításához.

\subsubsection*{A mintavételi struktúra-konverzió kérdései:\\}

Láthattuk, hogy a chroma jelek csökkentett felbontású tárolása két fontos jelfeldolgozási lépést igényel:
\begin{itemize}
\item adó oldalon az $R'G'B'$ jelekből képzett chroma jelek csökkentett mintavételi frekvenciával való mintavételezése, vagy eleve digiális ábrázolás esetén a mintavételi struktúrának megfelelően chroma minták elhagyása, azaz \textbf{decimálása}
\item vevő oldalon a megjelenítéshez a hiányzó minták pótlása, azaz \textbf{interpolációja}, majd az $R'G'B'$ komponensek számítása és megjelenítése.
\end{itemize}

\paragraph{A decimálás megvalósítása}
Általánosan, decimálás során a feladat a bemeneti jel mintavételi frekvenciájának csökkentése.
Jól ismert tény, hogy egy jel mintavételezése hatására a folytonos jel spektruma a mintavételi frekvencia egész számú többszörösein ismétlődni fog.
Emiatt ha a jel sávszélessége nagyobb, mint a mintavételi frekvencia fele a spektrumok átlapolódnak, és a jel nem állítható vissza mintáiból.
\begin{figure}[]
	\centering
	\begin{overpic}[width = 0.8\columnwidth ]{figures/decimation.png}
 	\end{overpic}
	\caption{A decimálás (alulmintavételezés) folyamatábrája: 
	(1) a bemeneti jel, és $F(1)$ a bemenő jel spektruma.
	(2) az átlapolódásgátló szűrő kimenete és $F(2)$ ennek spektruma.
	(3) a kimeneti jel.}
	\label{Fig:decimation}
\end{figure}
Videótechnikában az átlapolódás jól látható zavaró hatással van a visszaállított képre, így a szabványok szigorúan definiálják a mintavételezés előtt az analóg jel sávkorlátozásához szükséges aluláteresztő szűrőket.
Ugyanez a jelenség fennáll eleve mintavett jel mintavételi frekvenciájának csökkentése esetén is:
A mintavételi frekvencia csökkentése után a mintavett jel spektruma az új mintavételi frekvencia egész számú többszörösein fog ismétlődni, ahogy a \ref{Fig:decimation} ábrán látható.
Emiatt az átlapolódás/visszahajlás elkerülése érdekében a jelet újramintavételezés előtt az új mintavételi frekvencia felére kell sávkorlátozni ún. \textbf{átlapolódásgátló szűrés} (\textbf{antialising filtering}) alkalmazásával.
A decimálás folyamatábráját a \ref{Fig:decimation} ábra mutatja.

\vspace{3mm}
Vegyük észre, hogy pl. 4:4:4-ről 4:2:2-re való konverzió során a horizontális minták eldobása során a chroma jelek mintavételi frekvenciáját a felére csökkentjük.
Így tehát sávkorlátozás nélkül---amely a nagyfrekvenciás részletek elkenését jelenti---a minták elhagyása után a chroma jel jó eséllyel átlapolódik.
Ennek megfelelően decimálás során a mintacsökkentés előtt minden esetben a chroma-jel aluláteresztő szűrése szükséges, 4:4:4 $\rightarrow$ 4:2:2 konverzió esetén pl. az eredeti horizontális irányú sávszélesség felére történő sávkorlátozással.
4:4:4 $\rightarrow$ 4:2:0 mintastruktúra elérése esetén vertikális alulátersztő szűrés is szükséges.

\begin{figure}[h!]
	\centering
	\begin{overpic}[width = 0.75\columnwidth ]{figures/aliasing2.png}
 	\end{overpic}
	\caption{Példa a színkülönbségi jelek átlapolódására nem megfelelő átlapolódásgátló szűrés esetén.
 	A tesztkép (a) egy mind vertikális, mind horizontális irányban növekvő frekvenciájú vörös és zöld alapszín között ingadozó térbeli szinusz.
 	A (b) ábra a tesztkép átlapolódásgátló szűrés nélküli 4:4:4 $\rightarrow$ 4:1:1 konverziójának eredményét mutatja be, inteproláció során egyszerű mintaismétlést alkalmazva ($\mathbf{h}_H= \left[ 1\,1 \,1 \,1 \right]^{\mathrm{T}}$).
	A (c) ábra ideális aluláteresztő szűrést alkalmaz mind átlapolódásgátló, mind interpolációs szűrőként.}
	\label{Fig:chroma_subsampling}
\end{figure}
\vspace{3mm}
Az átlapolódásgátló szűrés elhagyásának hatását az \ref{Fig:chroma_subsampling} (a) ábra mutatja $4:4:4 \rightarrow 4:1:1$ konverzió esetén.
Látható, hogy az átlapolódási jelenségek ún. Moiré ábrák kirajzolódásában manifesztálódnak térben periodikus képelemek esetén \footnote{A jelen mintakép a horizontális irányban periodikus, emiatt az átlapolódás hatása fokozottan látható.
A mintavételi tétel be nem tartása miatt (a térbeli mintázat frekvenciája nagyobb, mint amit a fennmaradó chroma mintákkal ábrázolni lehetne) az eredeti minta helyett új, belapolódó komponensek jelennek meg.}.
A megfelelő átlapolódásgátló szűrés tehát kritikus jelentőségű.

Részletek nélkül: a képtartalom aluláteresztő szűrése, azaz a részletek ,,elkenése'' legegyszerűbben a szomszédos minták (pixelek) súlyozott átlagolásával történik \footnote{Más szóval a kép FIR szűrésével}: 
Tételezzük fel, hogy mind vízszintes, mind függőleges irányban szűrjük a képet, azaz átlagoljuk a szomszédos mintákat.
Az átlagolás során a vízszintes, illetve függőleges minták súlyát rendre $\mathbf{h}_H = h_H(n)$ és $\mathbf{h}_V = h_V(n)$ vektorok tartalmazzák.
Jelöljük az aktuális kép adott komponensének (pl. $C_{\mathrm{B}}$, $C_{\mathrm{R}}$) $m.$ sorának $n.$ oszlopának intenzitását $x(m,n)$-el.	
Ekkor a szűrt (azaz súlyozott átlagolt) képelemek intenzitása
\begin{equation}
y(m,n) = \sum_{k = -\infty}^{\infty} \sum_{l = -\infty}^{\infty} x(k,l)\, h_V(m-k) \, h_H(n-l)
\end{equation}
alakban adható, amely egy függőleges és vízszintes irányú konvolúciót ír le.
A $h_H(n)$ és $h_V(n)$ vektorok a horizontális és vertikális szűrőegyütthatók, vagy szűrőkernelek (impulzusválaszok).

Legegyszerűbb esetben mind vertikális, mind horizontális irányban egyszerűen a két szomszédos minta átlagát képezzük.
Ezt az egyszerű átlagolást a 
\begin{equation}
\mathbf{h}_H =
\mathbf{h}_V =
\begin{bmatrix}[c]
       1/2 \\[0.3em]
       1/2\end{bmatrix}
\end{equation}
szűrőegyütthatókkal való szűrés valósítja meg.
Ez a megoldást használja a JPEG és MPEG-1 kódoló a szabványos 4:2:0 formátumra való konverzió során a chroma jelek szűrésére, minden második horizontális és vertikális minta eldobása előtt.
Mivel minden chroma minta 4 szomszédos minta egyszerű átlagaként áll elő, ezért az eredményként kapott átlagminta a négy eredeti minta közé esik.

A szűrés számításigényének növelésével, hosszabb szűrőket alkalmazva a szűrés hatékonysága növelhető, a zárósávban (az decimálás utáni mintavételi frekvencia fele fölött) nagyobb elnyomás valósítható meg.
Az MPEG-2 kódoló a vertikális irányban az MPEG-1-el megegyező egyszerű átlagolást alkalmaz, míg a horizontális irányban 3 minta átlagolásával hozza létre a szűrt jelet, így az MPEG-1-nél pontosabb szűrést elérve.
A szűrőegyütthatók így MPEG-2 esetében
\begin{equation}
\mathbf{h}_V =
\begin{bmatrix}[c]
       1/2 \\[0.3em]
       1/2\end{bmatrix}
,
\hspace{1cm}
\mathbf{h}_H =
\begin{bmatrix}[c]
       1/4 \\[0.3em]
       1/2 \\[0.3em]
       1/4\end{bmatrix}
\end{equation}
Mivel a vízszintes irányban 3 minta átlagolódik, amelyek közül a középső szerepel a kimenetben a legnagyobb súllyal, így MPEG-2 esetében a szűrt és decimált chroma minták horizontálisan minden második luma minta (azaz az eredeti chroma minta) helyével esnek egybe.
\begin{figure}[]
	\centering
	\begin{overpic}[width = 0.8\columnwidth]{figures/interpolation.png}
 	\end{overpic}
	\caption{Az egyszerű lineáris szűréssel megvalósított interpoláció folyamatábrája:
	(1) a bemeneti jel, és $F(1)$ a bemenő jel spektruma.
	(2) a nullákkal kibővített bemenő jel és $F(2)$ ennek spektruma.
	(3) az interpolációs szűrő kimenete.}
	\label{Fig:interpolation}
\end{figure}

\paragraph{Az interpoláció megvalósítása}
A decimálás ellentétes műveleteként, a vevő oldali interpoláció során a feladat a bemeneti jel mintavételi frekvenciájának növelése, azaz az adó oldalon eldobott chroma minták becslése.

Jelfeldolgozás szempontjából az interpoláció folyamata a \ref{Fig:interpolation} ábrán látható:
A mintavételi frekvencia növeléséhez az ismert minták közé az új mintavételi pontokban 0 kezdeti értékű mintákat helyezünk el.
A csupa-nulla értékű jel az eredeti jelhez adása természetesen a spektrumokat nem módosítja, azonban a valódi mintavételi frekvencia értéke azonban megnőtt, az ábrán látható példában kétszeresére.
Ez alapján egyértelmű, hogy az új mintavételi pontokban a jel értéke a szomszédos minták alapján történő becslése egyenértékű a fennmaradó ,,image'' spektrumok kiszűrésével.
Az interpoláció tehát a bemenet egyszerű aluláteresztő szűrésével megvalósítható, ez az ún. \textbf{rekonstrukciós szűrő}.
\begin{figure}[t!]
	\centering
	\begin{overpic}[width = 0.8\columnwidth]{figures/subsampling_Example.png}
 	\end{overpic}
	\caption{Egyszerű példa a színkülönbségi jelek alulmintavételezésére.
	A felső ábrasor a teljes, csökkentett színfelbontású képet mutatja interpoláció után, míg az alsó ábrasor csak a színinformációt ábrázolja.}
	\label{Fig:chroma_subsampling_Ex}
\end{figure}

Hasonlóan a decimáláshoz, az aluláteresztő szűrés legegyszerűbben a szomszédos minták súlyozott átlagolásaként valósítható meg mind a horizontális, és vertikális irányban. 
Legegyszerűbb esetben a horizontális és vertikális rekonstrukciós szűrőegyütthatók a
\begin{equation}
\mathbf{h}_H =
\mathbf{h}_V =
\begin{bmatrix}[c]
       1 \\[0.3em]
       1\end{bmatrix}
\end{equation}
alakban adhatók meg.
Könnyen belátható, hogy a szűrő mindkét irányban egyszerű mintaismétlést valósít meg (azaz a visszaállított képelem ,,pixeles'' lesz).
A szükséges számításigény növelésével a hiányzó minták pontosabban is becsülhetők, pl. a 
\begin{equation}
\mathbf{h}_H =
\mathbf{h}_V =
\begin{bmatrix}[c]
       1/2 \\[0.3em]
       1 \\[0.3em]
       1/2 \end{bmatrix}
\end{equation}
szűrőegyütthatókkal való szűrés (2:1 arányú interpoláció esetén) egyszerű lineáris interpolációt valósít meg.
A lineáris szűrés (azaz az egyszerű súlyozott átlagolás) mellett egyéb, bonyolultabb módszerek is léteznek az interpoláció megvalósítására, pl. magasabb rendű hatványfüggvényekkel való közelítések (bicubic interpolation).

Látható, hogy a bemutatott decimálásra és interpolációra alkalmazott aluláteresztő szűrőegyütthatók formailag megegyeznek.
Fontos különbség, hogy a decimáláshoz alkalmazott szűrőegyütthatók összege 1, hiszen az ettől eltérő súlyozás a jelenergia megváltozását eredményezné (a kép intenzitása változna), míg $N:1$ arányú interpoláció esetén a rekonstrukciós szűrő együtthatóinak összege $N$, hiszen rekonstrukció során egy minta értékéből $N$ mintát becslünk.

A \ref{Fig:interpolation} (c) ábrán látható példában mind az átlapolódásgátló, mind a rekonstrukciós szűrő ideális szűrést valósít meg.
Látható, hogy a szűrés eredményeképp a kép azon részén, ahol a színezet változása a decimálás után már nem ábrázolható a $C_B$ és $C_R$ jelek ,,elkenése'' miatt az apró részletek helyett egy átlagos színezet jelenik meg (ami jelen esetben sárga).
A bemutatott példában az átlapolódás teljesen elkerülhető.

\vspace{3mm}
A gyakorlatban előforduló természetes képek esetében elmondható, hogy a chroma komponens ritkán tartalmaz olyan nagyfrekvenciás komponenseket amelyek kiszűrése látható hatással lenne a teljes, megjelenített (visszainterpolált) képre.
A \ref{Fig:chroma_subsampling_Ex} ábra egy ilyen gyakrabban előforduló tesztképre mutatja be a chroma-alulmintavételezés hatását.
Látható, hogy még a példa kedvéért létrehozott 4:1:0 formátum esetében is---amely esetben a chroma jelek felbontása horizontális és vertikális irányban is a luma negyede---, a visszaállított képen a színjelek felbontáscsökkentése nem zavaró.
A 4:2:0 formátum ehhez képest közel az eredetivel megegyező minőséget biztosít felezett horizontális és vertikális chroma felbontás mellett.

\vspace{2cm}
\noindent\rule{12cm}{0.4pt}

\subsection*{Ellenőrző kérdések}

\begin{itemize}
\item a
\item b
\end{itemize}